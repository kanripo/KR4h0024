# -*- mode: mandoku-view -*-
#+TITLE: 唐文粹
#+DATE: 2015-09-23 10:32:04
#+PROPERTY: JUAN 70


　銘戊(版文誄表附總七首/)¶
　　　命婦二¶
　　　　唐息國夫人墓誌銘(韓愈/)¶
　　　　唐河南元府君夫人墓誌銘(白居易/)¶
　　　賢母一
<pb:KR4h0024_WYG_070-1b>
　　　　陶母墳版文(附元輿/¶舒)
　　　隠居四¶
　　　　武東山陳居士墓銘(陳子昻/)
　　　　有周居士陳公墓誌銘¶
　　　　德先生誄(附華/李)
　　　　廣陵陳先生墓表(附温/吕)
　　唐息國夫人墓誌銘(并序/)　　　韓　愈¶
貞元十五年靈州節度使御史大夫李公諱欒守邉有
<pb:KR4h0024_WYG_070-2a>
勞詔曰欒¶妻何氏可封息國夫人元和二年李公入為
户部尚書薨夫人遂<md:KR4h0024_SBCK_070-1b>¶専家政公之男三人女二人而何
氏出者二男一女夫人教養嫁¶娶如一雖門内親戚不
覺有纎毫薄厚御僮僕使治居第生産皆¶有條序居卑
尊間無不順適命服在躬承祀孔時年若干元和七¶年
甲子日南至以病卒明年八月庚寅𦵏河南河陽夫人
曽祖某¶綏州刺史祖某潞州别駕父某晉州録事參軍
二男戡左威衛倉¶曹參軍成左清道率府録事參軍女
<pb:KR4h0024_WYG_070-2b>
子嫁興元參軍鄭博古將𦵏¶戡與成以其事乞銘於其
鄰韓愈愈乃為銘曰¶
男主外事治不為易施于其家難甚吏治又况公侯族
大而貴夫¶人是専厥聲惟懿昔在貞元有錫自天啟封
備服以疇時勲婉婉¶夫人有籍宫門克承其後以嫁以
婚隨𦵏東土在河之陽遥望公¶墳而不同藏¶
　　唐河南元府君夫人滎陽鄭氏墓誌銘(并序/)
　　　　　　　　　　　　　　　白居易
<pb:KR4h0024_WYG_070-3a>
有唐元和元年九月十六日故中散大夫尚書比部郎
中舒王府¶長史河南元府君諱寛夫人滎陽縣太君鄭
氏年六十寢疾殁于<md:KR4h0024_SBCK_070-2a>¶萬年縣靖安里私第越明年二月
十五日權祔于咸陽縣奉賢鄉¶洪瀆原從先姑之塋也夫
人曽祖諱遠思官至鄭州刺史贈太常¶卿王父諱&KR0008;朝
散大夫易州司馬父諱濟睦州刺史夫人即睦州¶次女
也其出范陽盧氏外祖諱平子京兆府涇陽令夫人有
四子¶二女長曰&KR0008;蔡州汝陽縣尉次曰秬京兆府萬年
<pb:KR4h0024_WYG_070-3b>
縣尉次曰積同¶州韓城縣尉次曰稹河南府河南縣尉
長女適呉郡陸翰翰為監¶察御史次女為比邱尼名真
一二女不幸皆先夫人殁府君之為¶比部也夫人始封
滎陽縣君從夫貴也稹之為拾遺也夫人進封¶滎陽縣
太君從子貴也天下有五甲姓滎陽鄭氏居其一鄭之
勲¶德官爵有國史在鄭之源&KR0637;婚媾有家牒在比部府
君世禄官政¶文行有故京兆尹鄭雲逵之誌在今所叙
者但書夫人之事而已¶初夫人為女時事父母以孝聞
<pb:KR4h0024_WYG_070-4a>
友兄姊睦弟妹以悌聞發自生知¶不由師訓其淑性有
如此者夫人為婦時元氏世食貧然以豐絜¶家祀傳為
詒燕之訓夫人每及時祭則終夜不寐煎和滌濯必躬<md:KR4h0024_SBCK_070-2b>¶親之雖隆暑沍寒之時而服勤親饋面無怠色其誠敬
有如此者¶元氏鄭氏皆大族合而姻表滋多凡中外吉
凶之禮有疑議者皆¶質於夫人夫人從而酌之靡不中
禮其明達有如此者夫人為母¶時府君既殁積與稹方
齠齓家貧無師以授業夫人親執詩書誨¶而不倦四五
<pb:KR4h0024_WYG_070-4b>
年間二子皆以通經入仕稹既第判入等授祕書省¶校
書郎屬今天子始踐祚䇿三科以㧞天下賢俊中第者
凡十八¶人而稹冠其首焉由校書郎拜左拾遺不數月
讜言直聲動于朝¶廷以是出為河南尉長女既適陸氏
陸氏有舅姑姻族於是以順¶奉上以恵逮下二紀而殁婦
道不衰内外六姻仰為儀範非夫人¶恂恂孜孜善誘所
至則曷能使子達於邦女冝其家哉其教誨有¶如此者
既而諸子雖迭仕禄秩甚薄每至月給食時給衣皆始
<pb:KR4h0024_WYG_070-5a>
自¶孤弱者次及踈賤者由是衣無常主厨無異膳親者
恱踈者來故¶傭保乳母之類有凍餒垂白不忍去元氏
之門者而况臧獲輩乎¶其仁愛有如此者自夫人母其
家殆二十五年専用訓誡除去鞭<md:KR4h0024_SBCK_070-3a>¶扑常以正顔色訓諸
女諸婦諸女諸婦其心戰兢如履于氷常以¶正詞氣誡
諸子諸孫諸子諸孫其心愧耻若撻于市由是納下於¶
少過致家於大和婢僕終歲不聞忿爭童孺成人不識
檟楚閨門¶之内熙熙然如太古時人也其慈訓有如此
<pb:KR4h0024_WYG_070-5b>
者噫昔漆室緹縈之¶徒烈女也及為婦則無聞伯宗梁
鴻之妻哲婦也及為母則無聞¶文伯孟氏之親賢母也
為女為婦時亦無聞今夫人女美如此婦¶德又如此母
儀又如此三者具美可以冠古今矣嗚呼惟夫人之¶道
移於他則何用而不臧乎若引而伸之可以肥一國焉
則闗雎¶鵲巢之化斯不遠矣若推而廣之可以肥天下
焉則姜嫄文母之¶風斯不遠矣豈止於訓四子以聖善
化一家於仁厚者哉居易不¶佞辱與夫人之幼子稹為
<pb:KR4h0024_WYG_070-6a>
執友故聆夫人美最熟稹泣血孺慕哀¶動他人託為撰
述書于墓石斯古孝子顯父母之志也嗚呼斯文¶作豈
直若是而已哉亦欲百代之下聞夫人之風覩夫人之墓
使¶悍妻和嚚母慈不遜之女順云爾銘曰<md:KR4h0024_SBCK_070-3b>¶元和嵗丁亥春咸陽道渭水濱云誰之墓鄭氏夫人¶
　　陶母墳版文(并序/)　　　　　　舒元輿¶
常母之道恩勝威威不勝而常子之性偏以驕出由此
也偏氣襲¶正正氣敗績故往往恩過驕過而閨門閒有
<pb:KR4h0024_WYG_070-6b>
觸命觝教磨去法用¶者相半古孟氏母警戒若此乃
首以兼教軻三變而至於道去千¶年而陶之母亦以兼
教侃侃還至於道慈容嚴嚴離立相望中央¶寂寥希吾
或稀太嵗在夘予帆彭蠡見謝靈運詩石壁壁東南行¶
百步許有高墳嵯峨墳前有碑書跡照湖小子蹶起疾
眩視之則¶陶母之字存及落帆上陸修式恪禮以為父
母教子大倫不逃義¶方然父之教主於兼之言恩威不
偏勝偏失者或骨髓閒有秦呉¶之謬故州吁石厚變為
<pb:KR4h0024_WYG_070-7a>
賊敵非父子邪且母之教偏在慈夫以兼¶教猶有嚮者
之謬以偏教而無嚮者之謬或鮮矣英英哲母煦然¶化
成成之中而能敺其子歸其有極是以陶家肥而晉家
亦肥鴻¶聲芬馥撲染他類肯使専司晨索家之疵到吾
聽乎嗚呼賢母之<md:KR4h0024_SBCK_070-4a>¶風可以卓往赫來為千萬年光墳版
不書豈斯意邪徘徊聳慕襲¶成斯文詞曰¶
彭蠡之濱峨峨髙墳有晉陶君哲太夫人前瞻千年卜
孟為鄰後¶千萬年卜誰為鄰西江悠悠東潮滔滔彭蠡
<pb:KR4h0024_WYG_070-7b>
有竭斯墳更髙¶
　　梓州射洪縣武東山陳居士之墓銘(并序/)
　　　　　　　　　　　　　　　陳子昻¶
君諱嗣字𢎞嗣其先陳國人也漢末淪喪八代祖自汝
南仕蜀為¶尚書令其後蜀為晉所滅子孫避晉不仕居
涪南武東山與唐胡¶白趙五姓置立新城郡部制二縣
而四姓宗之世為郡長蕭齊之¶末有太平者兄弟三人
為郡豪傑梁武帝受禪網羅英豪拜太平¶為新城郡守
<pb:KR4h0024_WYG_070-8a>
尋加本州别駕弟太樂太䝉䝉為黎州長史䕶督南¶梁
二郡太守太樂為本州司馬即君之髙祖父也生曾祖
方慶好¶道不樂為仕得墨子五行祕書隠于武東山生
曽祖湯仕為郡主¶簿遇梁季喪亂避世不仕生皇考迥
迥早卒君即迥之第二子也¶少孤而有純德恭已飾行
一日三省家世本以清白崇德迨君之<md:KR4h0024_SBCK_070-4b>¶孤素業空矣君
有仁兄養母以孝君克順至行同勤苦節夏不避¶暑冬
不避寒蒸蒸服事行年四十有五入則孝出則悌謹而
<pb:KR4h0024_WYG_070-8b>
信汎¶愛衆而親仁無餘力也以是不優於道逮親終殁
春秋已髙從仕¶不可以養矣乃輟干禄之學修養生之
道山壑髙居農野永嵗雅¶聞漢有王丹者放居不仕家
累千金以自奉田稼勤者載酒從之¶鄉里承化以相懲
沮乃歎曰彼王丹者是為政也奚其為為政也¶由是始
考林澤闢良田習仙書務農政天道時變地道化成邱
陵¶淵藪星嵗雲物靡不用心原田莓莓黍稷漠漠汶陽
之稼如雲矣¶春也載華嵗聿其秋白露時降百榖收熟
<pb:KR4h0024_WYG_070-9a>
君嘗乘肩輿省農時饋¶田畯刑以肅墮恱以勞勤若孫
吳之用兵鷙鳥之摶擊也卓彼甫¶田嵗取十千倉廪實
崇禮節恤惸寡賑窮乏九族以親之鄉黨以¶歡之君十
餘年家累千金矣其鄰里有媮衣食帶刀劒椎埋胠篋¶
之類鬬雞走狗之豪莫不靡下風馴素節曰里有仁焉
吾可從之¶也遂頓浮窳之節肅恭儉之規修孝悌飾亷
耻將欲效君子之藝<md:KR4h0024_SBCK_070-5a>¶業也君時年已耳順素無經世之
情林園遺老𤣥黙忘嵗遂保先¶君武東山之故居行不
<pb:KR4h0024_WYG_070-9b>
由徑非公事未嘗至於州縣也昔襄陽有¶龎德公谷口
鄭子真東海王霸西山蜀才皆避人養德退耕求志¶軒
冕不可得而羈憂患不可得而累迨于我君作者五人
矣於戲¶古者至人不利茍得不務近貴量腹而食度身
而衣非其道萬鍾¶不足豐也非其榮五鼎不足餁也躬
勤耕稼植其杖而耘不答子¶路之問者其豈我君之徒
歟綿綿羅網㝠㝠髙鴻趯趯竹竿穆穆¶幽龍其與禍敗
之遼絶如胡越哉然則兩龔不免於蘭焚三老不¶免於
<pb:KR4h0024_WYG_070-10a>
&KR0340;歎其近貴利邪夫上無憂悔下無飢寒合道以制嗜
慾達¶命以順生死仁以愛身智以養德俾爾耆而艾俾
爾昌而熾君子¶保之以永夀考非&KR0008;君乎享年八十有
五太嵗壬辰五月十三日¶考終厥命臨終誡曰啓予手
啓予足我聞古人言珠玉而瘞之暴¶骸於中原古者不
封不樹後代聖人易之以棺椁吾不違聖人具¶棺椁而
已歛以常服墳無邱壠吾將庶㡬以奉先人清業也有
子<md:KR4h0024_SBCK_070-5b>¶某等皆能祇奉遺訓聿從先志長夀二年龍集癸已
<pb:KR4h0024_WYG_070-10b>
某月某朔日¶𤣥月載踰卜兆時吉始啓殯昭告奉遷於
舊塋武東山之陽禮也¶鄉里㑹𦵏者千餘人皆涕泣號
慕悲純德之不見咸曰君子殁矣¶人何以召陵壑不朽
匪惟頌聲小子不敏請述鄉人之教其詞曰¶
肅肅我祖國始於陳中裔淪喪泊此江濱山川隆鬰鼎
氣氤氲挺¶生君子於鑠元真惟孝肅悌惟仁善鄰樂我
耕稼忘我搢紳茫茫¶田藪嵗也其春農人肅事君子犒
勤孰為夫子植杖而耘弋者何¶慕鴻㝠高雲楚狂懼世
<pb:KR4h0024_WYG_070-11a>
夷叔求仁良時終矣不考于身我異於是¶非隠非淪撫
化隨運安排屈伸天年既没長夜何辰聖達不免宇¶宙
同塵桐棺三寸豈我窶貧自古有死吾從聖人嗟爾百
代子子¶孫孫驕奢自咎天道無親思我松柏恭儉是遵¶
　　我府君有周居士文林郎陳公墓誌文(并序/)¶
公諱元敬字某其先陳國人也五世祖太樂梁大同中
為新城郡¶司馬生髙祖方慶方慶好道得墨子五行秘
書白虎七變公遂隠於郡<md:KR4h0024_SBCK_070-6a>¶武東山生曽祖湯湯為郡主
<pb:KR4h0024_WYG_070-11b>
簿湯生祖通通早卒生皇考辯為郡¶豪傑公河目海口
欽頥虎頭性英雄而志尚𤣥黙羣書祕術無所¶不覽年
弱冠早為州閭所服耆長童幼見之若大賔二十一鄉
貢¶明經擢第拜文林郎屬憂艱不仕潛道育德穆其清
風邦人馴致¶如衆鳥之從鳯也時有决訟不取州郡之
命而信公之言四方豪¶俊望風景附朝廷聞名或以君
為西南大豪而不知深慈恭懿敬讓以¶得也州將縣長
時或陳議青龍癸未唐厯之㣲公乃山棲絶榖放¶息人
<pb:KR4h0024_WYG_070-12a>
事餌雲母以怡其智居十八年𤣥圖大象無所不達甞
宴坐¶謂其嗣子子昻曰吾幽觀大運賢聖生有萌芽時
發乃茂不可以¶智力圖也氣同萬里而合不同造膝而
悖古之合孝百無一焉嗚¶呼昔堯與舜合禹得之四百
餘年湯與伊尹合天下歸之五百年文王與太¶公合天
下順之四百餘年幽厲版蕩天紀亂也賢聖不相逢老
&KR0389;仲¶尼淪溺溷世不能自昌彌四百餘年戰國如糜至
於赤龍赤龍之¶興四百年天紀復亂胡夷奔突賢聖淪
<pb:KR4h0024_WYG_070-12b>
亡至於今四百年矣天意<md:KR4h0024_SBCK_070-6b>¶其將周復乎於戲吾老矣汝
其志之太嵗已亥享年七十有四七¶月七日己未隠化
于私宫孤子子昻愚昧鞠然在疚不知所從乃¶祇馴聖
人卜宅之義是嵗十月已酉遂開拭舊塋奉寧神於此
山¶石伷谷之中岡也銘曰¶
賢者避地邈其往兮鳯兮鳯兮誰能象兮嗚呼我君懷
寳不試孰¶知其深廣兮悠悠白雲自怡養兮大運不齊
聖賢同兮南山四君¶不遭漢天子固亦商邱之遺壤兮
<pb:KR4h0024_WYG_070-13a>
　　德先生誄(并序/)　　　　　　　李　華¶
或問曰德先生者奚氏余曰南陽張姓有畧其名維之
其字也或¶曰與古誰倫可簉七十子乎余曰七十子或
賢或恒人方於賢原¶思宓不齊比也或曰大哉余曰七
十子親聖人之道者也維之追¶聖人之道者七十子得
聖人疆畛之際維之得聖人衣冠之潤向使¶獲親聖人
則鱗差耕雍也或曰何咎而瞽余曰聖賢皆時春秋之¶
亂冉耕惡疾左邱明卜商皆瞽聖如夫子失司冦飢於
<pb:KR4h0024_WYG_070-13b>
陳蔡忠如<md:KR4h0024_SBCK_070-7a>¶萇𢎞謀尊王室而戮死君子道消故仁賢窮
維之鄰道昌黎韓(闕/)¶亦以德聞與維之同病不幸二子
不以病為僉不喪中明者也或¶曰夫如是得無誄之余
誄之曰神胡病後之人而奪先生噫嘻哀¶夫人德(闕/)余
將疇兄¶
　　廣陵陳先生墓表　　　　　　吕　温¶
有唐貞晦先生廣陵郡棠邑鄉陳君曰融無字享年七
十有二遊¶不出鄉考終厥命嗚呼至哉良玉雖白不受
<pb:KR4h0024_WYG_070-14a>
采醴泉自甘非有和¶貞色縝密丹青無自入也靈味天
成麴蘖無所資也故先生長而¶不學大樸不通乎輪轅
至音不諧乎宫商曲直渾成巧匠莫能材¶也清濁一致
伶倫莫能器也故先生老而不仕地虛而踐則有跡¶器
踈而扣則成聲我踐惟實跡不可得而見也我扣惟密
聲不可¶得而聞也故先生没而不稱若夫為養克孝居
喪致毁事亡如存¶朋友孜孜兄弟怡怡於鄉恂恂與物
熈熈天性人道其盡于兹何¶必讀書然後為學知命是
<pb:KR4h0024_WYG_070-14b>
達怡神為榮樂天忘憂自寵不驚貴我<md:KR4h0024_SBCK_070-7b>¶以道此非禄乎
何必入官然後為仕我有信順自天祐之謂天盖高亦
既知¶矣謂神盖幽亦既聞矣何必俗聲然後為名大哉
先生行不學之¶道據不仕之貴負不稱之名達人觀焉斯
亦極矣予貞元初寓居¶是邑言歸京國道出其鄉始見
一鄉之人父義子孝長恵幼敬見¶乎詞氣發乎顔色不
聞忿爭之聲不見傲慢之容雍雍穆穆甚足¶異也因揣
之而歎曰芳蘭所生其草皆香美玉所積其山有光此
<pb:KR4h0024_WYG_070-15a>
鄉之人豈必盡仁其必有賢者生於是矣遂停車累日
周訪故老¶果曰吾里嘗有陳融孝慈仁信不學不仕鄉
人見也皆自欲遷善¶遠罪亦不知其所以然今也則亡
清風猶在子於是慨然痛先生¶以純德至行沉落光耀
官闕軾廬之禮士無表墓之文知而不書¶我執其咎乃
披典校德謚曰貞晦先生窮徴其實建石于路用告¶將
來之有識者云爾貞元五年秋八月東平吕温述¶
　
<pb:KR4h0024_WYG_070-15b>
　
　
　
　
　
　
　
　唐文粹巻七十¶
<md:KR4h0024_SBCK_071-1a>¶
<pb:KR4h0024_WYG_071-1a>
欽定四庫全書
　唐文粹巻七十一¶
　　　　　　　　　　　　　宋　姚鉉　編¶
　
