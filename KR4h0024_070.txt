# -*- mode: mandoku-view; -*-
#+TITLE: 唐文粹
#+DATE: 2015-09-11 21:27:14.943590
#+PROPERTY: ID KR4h0024
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 70
#+PROPERTY: FILE SB04n0194-070唐文粹-卷第七十.
<pb:KR4h0024_SBCK_070-1a>¶
重校正唐文粹卷第七十¶
　　　　　　　　　　　吳興姚　鉉　纂¶
　銘戊(版文誄表附揔七首)¶
　　命婦二¶
　　　唐息國夫人墓誌銘(韓愈)¶
　　　唐河南元府君夫人墓誌銘(白居易)¶
　　賢母一¶
　　　陶母墳版文(附/舒元輿)¶
　　隱居四¶
　　　東武山陳居士墓銘(陳子昻)居士陳公墓誌銘¶
　　　徳先生誄(附/李華)廣陵陳先生墓表(附/吕温)¶
　　　　唐息國夫人墓誌銘(并序)韓愈¶
貞元十五年靈州節度使御史大夫李公諱欒守邊有勞詔曰欒¶
妻何氏可封息國夫人元和二年李公入爲戸部尚書薨夫人遂¶
<pb:KR4h0024_SBCK_070-1b>¶
專家政公之男三人女二人而何氏出者二男一女夫人敎養嫁¶
娶如一雖門内親戚不覺有纎毫薄厚御僮僕使治居第生産皆¶
有條序居卑尊閒無不順適命服在躬承祀孔時年&KR0002;干元和七¶
年甲子日南至以病卒明年八月庚寅葬河南河陽夫人曽祖某¶
綏州刺史祖某潞州别駕父某晉州録事叅軍二男戡左威衛倉¶
曹叅軍成左清道率府録事叅軍女子嫁興元叅軍鄭博古將葬¶
戡與成以其事乞銘於其鄰韓愈愈乃爲銘曰¶
男主外事治不爲易施于其家難甚吏治又況公侯族大而貴夫¶
人是專厥聲惟懿昔在貞元有錫自天啓封備服以疇時勲婉婉¶
夫人有藉宫門克承其後以嫁以婚隨葬東土在河之陽遥望公¶
墳而不同藏¶
　　　　唐河南元府君夫人滎陽鄭氏墓誌銘(并序)白居易¶
有唐元和元年九月十六日故中散大夫尚書比部郎中舒王府¶
長史河南元府君諱寛夫人滎陽縣太君鄭氏年六十寢疾殁于¶
<pb:KR4h0024_SBCK_070-2a>¶
萬年縣靖安里私第越明年二月十五日權祔于咸陽縣奉賢郷¶
洪瀆原從先姑之塋也夫人曾祖諱逺思官至鄭州刺史贈太常¶
卿王父諱　朝散大夫易州司馬父諱濟睦州刺史夫人即睦州¶
次女也其出范陽盧氏外祖諱平子京兆府涇陽令夫人有四子¶
二女長曰泝蔡州汝陽縣尉次曰秬京兆府萬年縣尉次曰積同¶
州韓城縣尉次曰稹河南府河南縣尉長女適吳郡陸翰翰爲監¶
察御史次女爲比丘尼名眞一二女不幸皆先夫人殁府君之爲¶
比部也夫人始封滎陽縣君從夫貴也稹之爲拾遺也夫人進封¶
滎陽縣太君從子貴也天下有五甲姓滎陽鄭氏居其一鄭之勲¶
德官爵有國史在鄭之源派婚媾有家牒在比部府君丗禄官政¶
文行有故京兆尹鄭雲逵之誌在今所敘者但書夫人之事而尼¶
初夫人爲女時事父母以孝聞友兄姊睦弟妹以悌聞發自生知¶
不由師訓其淑性有如此者夫人爲婦時元氏世食貧然以豐絜¶
家祀傳爲詒燕之訓夫人毎及時祭則終夜不寐煎和滌濯必躬¶
<pb:KR4h0024_SBCK_070-2b>¶
親之雖隆暑沍寒之時而服勤親饋面無怠色其誠敬有如此者¶
元氏鄭氏皆大族合而姻表滋多凡中外吉凶之禮有疑議者皆¶
質於夫人夫人從而酌之靡不中禮其明達有如此者夫人爲母¶
時府君旣殁積與稹方齠齓家貧無師以授業夫人親執詩書誨¶
而不倦四五年間二子皆以通經入仕稹旣第判入等授祕書省¶
校書郎屬今天子始踐祚䇿三科以拔天下賢俊中第者凡十八¶
人而稹冠其首焉由校書郎拜左拾遺不數月讜言直聲動于朝¶
廷以是出爲河南尉長女旣適陸氏陸氏有舅姑姻族於是以順¶
奉上以惠逮下二紀而殁婦道不衰内外六姻仰爲儀範非夫人¶
恂恂孜孜善誘所至則&KR0154;能使子達於&KR0022;女冝其家哉其教誨有¶
如此者旣而諸子雖迭仕禄利甚薄每至月給食時給衣皆始自¶
&KR0012;弱者次及踈賤者由是衣無常主厨無異膳親者恱踈者來故¶
傭保乳母之&KR0011;有凍餒垂白不忍去元氏之門者而況臧獲輩乎¶
其仁愛有如此者自夫人母其家殆二十五年專用訓誡除去鞭¶
<pb:KR4h0024_SBCK_070-3a>¶
扑常以正顔色訓諸女諸婦諸女諸婦其心戰兢如履干冰常以¶
正詞氣誡諸子諸孫諸子諸孫其心愧恥&KR0002;撻于市由是納下於¶
少過致家於大和婢㒒終歲不聞忿爭童孺成人不識檟楚閨門¶
之内熙熙然如太古時人也其慈訓有如此者噫昔&KR0238;室緹縈之¶
徒烈女也及爲婦則無聞伯宗梁鴻之妻哲婦也及爲母則無聞¶
文伯孟氏之親賢母也爲女爲婦時亦無聞今夫人女美如此婦¶
德又如此母儀又如此三者具美可以冠古今矣嗚呼惟夫人之¶
道移於他則何用而不臧乎&KR0002;引而伸之可以肥一國焉則&KR0028;睢¶
鵲巢之化斯不逺矣&KR0002;推而廣之可以肥天下焉則姜嫄文母之¶
風斯不逺矣豈止於訓四子以聖善化一家於仁厚者哉居易不¶
佞辱於夫人之幼子稹爲執友故聆夫人美最熟稹泣血孺慕哀¶
動他人託爲撰述書于墓石斯古孝子顯父母之志也嗚呼斯文¶
作豈直&KR0002;是而巳哉亦欲百代之下聞夫人之風覩夫人之墓使¶
悍妻和嚚母慈不遜之女順云爾銘曰¶
<pb:KR4h0024_SBCK_070-3b>¶
元和歲丁亥春咸陽道渭水濵云誰之墓鄭氏夫人¶
　　　　陶母墳版文(并序)舒元輿¶
常母之道恩勝威威不勝而常子之性偏以驕出由此也偏氣襲¶
正正氣敗績故往往恩過驕過而閨門閒有觸命觝教磨去法用¶
者相半古孟氏母警戒&KR0002;此乃首以兼敎軻三變而至於道去千¶
年而陶之母亦以兼教侃侃還至於道慈容嚴嚴離立相望中央¶
寂寥希吾或稀太歲在&KR0407;予帆彭蠡見謝靈運詩石壁壁東南行¶
百歩許有高墳嵯峨墳前有碑書跡照湖小子蹶起疾眩視之則¶
陶母之字存及落帆上陸修式恪禮以爲父母敎子大倫不逃義¶
方然父之敎主於兼之言恩威不偏勝偏失者或骨髓閒有秦吳¶
之謬故州吁石厚變爲賊敵非父子邪且母之教偏在慈夫以兼¶
教猶有嚮者之謬以偏教而無嚮者之謬或鮮矣英英哲母煦然¶
化成成之中而能&KR0460;其子歸其有極是以陶家肥而晉家亦肥鴻¶
聲芬馥撲染他&KR0011;肯使專司晨索家之疵到吾聽乎嗚呼賢母之¶
<pb:KR4h0024_SBCK_070-4a>¶
風可以卓往赫來爲千萬年光墳版不書豈斯意邪徘徊聳慕龔¶
成斯文詞曰¶
彭蠡之濵峨峨高墳有晉陶君哲太夫人前瞻千年&KR0114;孟爲鄰後¶
千萬年&KR0114;誰爲鄰西江悠悠東潮滔滔彭蠡有竭斯墳更高¶
　　　　梓州射洪縣武東山陳居士之墓銘(并序)陳子昻¶
君諱嗣字弘嗣其先陳國人也漢末淪喪八代祖自汝南仕蜀爲¶
尚書令其後蜀爲晉所滅子孫避晉不仕居涪南武東山與唐胡¶
白趙五姓置立新城郡部制二縣而四姓宗之世爲郡長蕭齊之¶
末有太平者兄弟三人爲郡豪傑梁武帝受禪網羅英豪拜太平¶
爲新城郡守尋加本州别駕弟太樂太蒙蒙爲&KR0058;州長史護督南¶
梁二郡太守太樂爲本州司馬即君之高祖父也生曾祖方慶好¶
道不樂爲仕得墨子五行祕書隱于武東山生烈祖湯仕爲郡主¶
簿遇梁季喪亂避丗不仕生皇考逈逈早卒君即逈之第二子也¶
少&KR0012;而有純德恭已飾行一日三省家丗本以清白崇德迨君之¶
<pb:KR4h0024_SBCK_070-4b>¶
&KR0012;素業空矣君有仁兄養母以孝君克順至行同勤苦節夏不避¶
暑冬不避寒蒸蒸服事行年四十有五入則孝出則悌謹而信汎¶
愛衆而親仁無餘力也以是不&KR0278;於道逮親終殁春秋巳高從事¶
不可以養矣乃輟干禄之學修養生之道山壑高居農野永歲雅¶
聞漢有王丹者放居不仕家累千金以自奉田稼勤者載酒從之¶
郷里承化以相懲沮乃歎曰彼王丹者是爲政也奚其爲爲政也¶
由是始考林澤闢良田習仙書務農政天道時變地道化成丘陵¶
淵藪星歲雲物靡不用心原田莓莓&KR0112;稷漠漠汶陽之稼如雲矣¶
春也載華歲聿其秋白露時降百榖收熟君甞乗肩輿省農時饋¶
田畯刑以肅墮恱以勞勤&KR0002;孫吳之用兵&KR0743;鳥之摶擊也卓彼甫¶
田歲取十千倉&KR0338;實崇禮節恤惸寡賑窮乏九族以親之郷黨以¶
歡之君十餘年家累千金矣其鄰里有媮衣食帶刀劒椎埋胠篋¶
之&KR0011;&KR0242;雞走狗之豪莫不靡下風馴素節曰里有仁焉吾何從之¶
也遂頓浮窳之節肅㳟儉之規修孝悌飾廉恥將欲效君子之素¶
<pb:KR4h0024_SBCK_070-5a>¶
業也君時年巳耳順素無經丗之情林園遺老玄黙忘歲遂保先¶
君武東山之故居行不由徑非公事未甞至於州縣也昔襄陽有¶
龐德公谷口鄭子眞東海王霸西山蜀才皆避人養德退耕求志¶
軒冕不可得而羈憂患不可得而累迨于我君作者五人矣於戲¶
古者至人不利苟得不務近貴量腹而食度身而衣非其道萬鍾¶
不足豐也非其榮五鼎不足餁也躬勤耕稼植其杖而耘不荅子¶
路之問者其豈我君之徒歟綿綿羅網冥冥高鴻趯趯竹竿穆穆¶
幽龍其與禍敗之遼絶如胡越哉然則兩龔不免於蘭焚三老不¶
免於&KR0340;歎其近貴利邪夫上無憂悔下無飢寒合道以制嗜慾達¶
命以順生死仁以愛身智以養德俾爾耆而艾俾爾昌而熾君子¶
保之以永壽考非我君乎享年八十有五太歲壬辰五月十三日¶
考終厥命臨終誡曰啓予手啓予足我聞古人言珠玉而&KR0287;之暴¶
骸於中原古者不封不樹後代聖人易之以棺椁吾不違聖人具¶
棺椁而巳歛以常服墳無丘壠吾將庶幾以奉先人清業也有子¶
<pb:KR4h0024_SBCK_070-5b>¶
某等皆能祗奉遺訓聿從先志長壽二年龍集癸巳某月某朔日¶
玄月載踰&KR0114;兆時吉始啓殯昭告奉遷於舊塋武東山之陽禮也¶
鄕里㑹葬者千餘人皆涕泣號慕悲純德之不見咸曰君子殁矣¶
人何以名陵壑不朽匪惟頌聲小子不敏請述郷人之教其詞曰¶
肅肅我祖國始於陳中裔淪喪泊此江濵山川隆鬰鼎氣氛氲挺¶
生君子於鑠元眞惟孝肅悌惟人善鄰樂我耕稼忘我搢紳茫茫¶
田藪歲也其春農人肅事君子槁勤孰爲夫子植杖而耘弋者何¶
慕鴻冥高雲楚狂懼丗夷叔求仁良時終矣不考于身我異於是¶
非隱非淪撫化隨運安排屈伸天年旣没長夜何辰聖達不免宇¶
宙同塵桐棺三寸豈我窶貧自古有死吾從聖人嗟爾百代子子¶
孫孫驕奢自咎天道無親思我松柏㳟儉是遵¶
　　　　我府君有周居士文林郎陳公墓誌文(并序)¶
公諱元敬字某其先陳國人也五丗祖太樂梁大同中爲新城郡¶
司馬生高祖方慶方慶好道得墨子五行祕書白虎七變隱於郡¶
<pb:KR4h0024_SBCK_070-6a>¶
武東山生曽祖湯湯爲郡主簿湯生祖通通早卒生皇考辯爲郡¶
豪傑公河目海口欽頣虎顔性英雄而志尙玄黙羣書祕學無所¶
不覽年弱冠早爲州閭所服耆長童㓜見之&KR0002;大賔二十二郷貢¶
明經擢第拜文林郎屬憂艱不仕潛道育德穆其清風&KR0022;人馴致¶
如衆鳥之從鳯也時有決訟不取州郡之命而信公之言四方豪¶
俊望風景附朝廷聞名或以爲西南大豪不知深慈㳟懿敬讓以¶
得也州將縣長時或爲議青龍癸未唐歷之微公乃山棲絶榖放¶
息人事餌雲母以怡其神居十八年玄圖大象無所不達甞宴坐¶
謂其嗣子子昂曰吾幽觀太運賢聖生有萌芽時發乃茂不可以¶
智力圖也氣同萬里而合不同造膝而悖古之合者百無一焉嗚¶
呼昔堯與舜合禹得之四百餘年湯與伊尹合五百年文王與太¶
公合天下順之四百年幽厲版蕩天紀亂賢聖不相逢也老&KR0389;仲¶
尼淪溺溷丗不能自昌彌四百餘年戰國如縻至於赤龍赤龍之¶
興四百年天紀復亂胡夷奔突賢聖淪亡至於今四百年矣天意¶
<pb:KR4h0024_SBCK_070-6b>¶
其將周復乎於戲吾老矣汝其志之太歲己亥享年七十有四七¶
月七日巳未隱化于私宫&KR0012;子子昂愚昧鞠然在疚不知所從乃¶
祗馴聖人&KR0114;宅之義是歲十月巳酉遂開拭舊塋奉寧神於此山¶
石仙谷之中岡也銘曰¶
賢者避地邈其往&KR0006;鳯&KR0006;鳯&KR0006;誰能象&KR0006;嗚呼我君懷寶不試孰¶
知其深廣&KR0006;悠悠白雲自怡養&KR0006;大運不齊聖賢同&KR0006;南山四君¶
遭漢天子固亦啇丘之遺壤&KR0006;¶
　　　　德先生誄(并序)李華¶
或問曰德先生者奚氏余曰南陽張姓有略其名維之其字也或¶
曰與古誰倫可簉七十子乎余曰七十子或賢或&KR0106;人方於賢原¶
思宓不齊比也或曰大哉余曰七十子親聖人之道者也維之追¶
聖人之道者七十子得聖人疆畛之際維之聖人衣冠之&KR0243;向使¶
獲親聖人則鱗差耕雍也或曰何咎而瞽余曰聖賢皆時春秋之¶
亂冉耕惡疾左丘明&KR0114;商皆瞽聖如夫子失司㓂飢於陳蔡忠如¶
<pb:KR4h0024_SBCK_070-7a>¶
萇弘謀尊王室而戮死君子道消故仁賢窮維之鄰道昌&KR0058;韓拯¶
亦以德聞與維之同病不幸二子不以病爲僉不喪中明者也或¶
曰夫如是得無誄之余誄之曰神胡病後之人而奪先生噫嘻哀¶
夫人德甫余將疇兄¶
　　　　廣陵陳先生墓表　吕温¶
有唐貞晦先生廣陵郡棠邑郷陳君曰融無字享年七十有二遊¶
不出郷考終厥命嗚呼至哉良玉雖白不受采醴泉自甘非有和¶
貞色縝密丹青無自入也靈味天成麴蘖無所資也故先生長而¶
不學大樸不適乎輪轅至音不諧乎宫商曲直渾成巧匠莫能材¶
也清濁一致伶倫莫能器也故先生老而不仕地虚而踐則有跡¶
器踈而扣則成聲我踐惟實跡不可得而見也我扣惟密聲不可¶
得而聞也故先生没而不稱&KR0002;夫爲養克孝居喪致毀事亡如存¶
朋友孜孜兄弟怡怡於鄕恂恂與物熈熈天性人道其盡于兹何¶
必讀書然後爲學知命是達怡神爲榮樂天忘憂自寵不驚貴我¶
<pb:KR4h0024_SBCK_070-7b>¶
以道此非禄乎何必入官然後爲仕我有信順自天蓋高亦旣知¶
矣謂神蓋幽亦旣聞矣何必俗聲然後爲名大哉先生行不學之¶
道據不仕之貴負不稱之名達人觀焉斯亦極矣予貞元初寓居¶
是邑言歸京國道出其鄕始見一郷之人父義子孝長惠㓜敬見¶
乎詞氣發乎顔色不聞忿爭之聲不見傲慢之容雍雍穆穆甚足¶
異也因揣之而歎曰芳蘭所生其草皆香美玊所積其山有光此¶
鄕之人豈必盡仁其必有賢者生於是矣遂停車累日周訪故老¶
果曰吾里甞有陳融孝慈仁信不學不仕鄕人見也皆自欲遷善¶
逺罪亦不知其所以然今也則亡清風猶在予於是&KR0099;然痛先生¶
以純德至行沈落光耀官闕軾廬之禮士無表墓之文知而不書¶
我執其咎乃披典校德謚曰貞晦先生窮徴其實建石于路用告¶
將來之有識者云爾貞元五年秋八月東平吕温述¶
重校正唐文粹卷第七十　嘉靖甲申歲太學生姑蘇徐焴文明刻于家塾¶
