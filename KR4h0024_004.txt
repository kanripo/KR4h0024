# -*- mode: mandoku-view -*-
#+TITLE: 唐文粹
#+DATE: 2015-09-23 10:31:56
#+PROPERTY: JUAN 4


　古賦丁(摠五首/)¶
　　　符寶一¶
　　　　受命寶賦(梁肅/)¶
　　　象緯一¶
　　　　渾天賦(楊烱/)
<pb:KR4h0024_WYG_004-1b>
　　　閱武二¶
　　　　大獵賦(李白/)
　　　　裴將軍舞劒賦(喬覃/)¶
　　　誓師一¶
　　　　濟河焚舟賦(髙邁/)¶
　　受命寶賦(并序/)　　　　　　　梁　肅¶
受命寶在昔曰傳國璽自秦始皇有焉蓋取夫一世二
世傳於無¶窮故有傳國之號歴兩漢至于陳隋隋煬帝
<pb:KR4h0024_WYG_004-2a>
之遇禍也宇文化及<md:KR4h0024_SBCK_004-1b>¶盜之而西竇建徳滅化及取焉易
稱物不可以終否武徳中太宗¶一戎衣而天下大定是
器也與璽同歸國家用之以受命所承更¶名大寶而多
歴年所自前代觀之受天明命則不求而得僣賊劫¶遷
則得之而失蓋神物之所在非徒然也抑义聞之鼎之
輕重與¶璽之去留莫不視徳之上下位之安危若恃寶
命在已而慆心堙¶耳漸至危殆以負扆之尊被竊鈇之
言當此時也此片玉耳復何¶為哉竊讀史氏感興亡之
<pb:KR4h0024_WYG_004-2b>
器忿徼覬之類於是作受命寳賦若形¶制之小大厚薄
則未始詳也故不備焉其辭曰¶
物之貴兮惟玉之英翕二氣以成形涵百寶之純精卞
氏得之三獻¶而後明當秦趙之抗衡挺髙價於連城伊
玩好之所資微神器之¶鴻名及夫秦始稱皇削平六王
為龍為光追琢成章其文曰受命¶于天既夀永昌其始
也謂世有哲王傳國寶之無疆何逆天以暴¶物不及期
以降殃惟隂騭之運行終有授而不常隨素車與白馬
<pb:KR4h0024_WYG_004-3a>
歸赤精於路傍逮夫漢業中微后族專命祿去公室世
移威柄實<md:KR4h0024_SBCK_004-2a>¶沙麓之遺瘵成巨君之簒害雖擲地以慷慨
終莫救夫顛沛俄漸¶臺之傾移歴更始與赤眉咸庸懦
而不君卒亂長而禍滋洎四七¶之龍驤為火主以得之
遂祀漢以配天延二百之炎輝苟非其人¶寶命不歸悼
桓靈之不嗣置天下於阽危既而赤伏道喪黄星兆¶發
雲雷遘迍朝社播越去乗輿而漂蕩入眢井以蕪沒披
草萊以¶拯之實功存乎武烈何典午之傾潰劉石盜以
<pb:KR4h0024_WYG_004-3b>
自尊既江表之卜¶年遂歸明以去昏五世推移或亡或
存失由道喪隋之并吞始負¶險以爭雄俄銜璧而來奔
惟大業之離阻由君昏而黷武豺狼呀¶以當路郊廟毁
而失主望夷之釁既發斯器淪於醜虜昊天有命¶眷我
髙祖騫飛汾晉震疊闗輔雲行雨施雷動飈舉聖人既
作萬¶物斯覩于時也充徳扇結東周卼臲帝謂文皇陳
師往伐如火烈¶烈如風發發牛口先撥虎牢則達致四
海於升平混車書以同轍¶惟神器之有在終告歸于魏
<pb:KR4h0024_WYG_004-4a>
闕考乎先王之統世也以文經天以¶武緯地觀象備物
従宜制器播而用之為天下利故曰大徳曰生<md:KR4h0024_SBCK_004-2b>¶大寶曰
位位之升降惟道所至先王審其所以故為大於細為
難¶於易然後本不摇而末不墜安危之體鑒此而已若
夫符命之所¶加厯數之所歸莫不天人合發區宇樂推
休祥煥然靈命顯思是¶以有守有失動而恱隨苟貪叨
而僣亂莫不速禍而召危此玉也¶公路執持衆叛而親
離趙髙引佩殿壊而身靡惟前軌之昭昭孰¶可幸捷以
<pb:KR4h0024_WYG_004-4b>
取之荅曰吾皇有命如天有日傳寶在我昏庸自佚則¶
陸渾無問鼎之事歴代無奉璽之術苟思慮於廢興胡
不既得而患¶失於戲天發禍機聖人定之天生神物聖
人用之唐哉皇哉大人¶造之子孫百代永言保之¶
　　渾天賦(并序/)　　　　　　　　楊　烱¶
顯慶五年烱時年十一待制𢎞文館上元三年始以應
制舉補校¶書郎朝夕靈臺之下備見銅渾之象尋返初
服臥病丘園二十年¶而一徙官斯亦拙之效也代之言
<pb:KR4h0024_WYG_004-5a>
天體者未知渾蓋孰是代之言天¶命者以為禍福由人
故作渾天賦以辨之其辭曰<md:KR4h0024_SBCK_004-3a>¶客有為宣夜之學者喟然而言曰旁望萬里之横山而
皆青翠俯察¶千仞之深谷而皆黟黑蒼蒼在上非其正
色逺而望之無所至極¶日月載於元氣所以或中而或
昃星辰浮於大空所以有行而有¶息故知天常安而不
動地極深而不測可以為觀象之準繩可以¶作談天之
楷式有稱周髀之術者囅然而笑曰陽動而隂静天迴
<pb:KR4h0024_WYG_004-5b>
而地游天如倚蓋地若浮舟出於夘入於酉而生晝夜
交於奎合¶於角而有春秋天則西北既傾而三光北轉
地則東南不足而萬¶穴通流比於圓首前臨胷者後不
能覆背方於執炬南稱明者北¶可以言幽此天與而不
取惡煌煌而更求太史公有晬其容乃盱¶衡而告曰楚
既失之齊亦未為得也言宣夜者星辰不可以闊狹¶有
常言蓋天者漏刻不可以春秋各半周三徑一逺近乖
於辰極¶東井南箕曲直殊於河漢明入於地葛稚川所
<pb:KR4h0024_WYG_004-6a>
以有辭日應於天¶桓君山由其發難假蘇秦之不死既
莫知其為說儻隷首之重生¶亦不能成其筭也二客嘗
聞渾天之事歟請為左右揚㩁而陳之<md:KR4h0024_SBCK_004-3b>¶原夫杳杳冥冥
天地之精混混沌沌隂陽之本何太虚之無礙偉¶造化
之多端南溟玉室之宫爰皇是宅西極金臺之鎮上帝
攸安¶地則方如棊局天則圓如彈丸天之運也一北而
物生一南而物¶死地之平也影長而多暑影短而多寒
太隂當日之衝也成其薄¶蝕衆星傅月之光也因其波
<pb:KR4h0024_WYG_004-6b>
瀾乾坤闔闢天地成矣動静有常隂¶陽行矣方以類聚
物以羣分吉凶生矣在天成象在地成形變化¶見矣部
之以三門張之以八紀其周天也三百六十五度其去
地¶也九萬一千餘里日居而月諸天行而地止載之以
氣乗之以水¶生之育之長之畜之亭之毒之蓋之覆之
天聰明也聖人得之天¶垂象也聖人則之其道也不言
而信其神也不怒而威驗之以衡¶軸考之以樞機三十
五官有羣生之繫命一十二次當下土之封¶畿中衡外
<pb:KR4h0024_WYG_004-7a>
衡每不召而自至黄道赤道亦殊塗而同歸表裏見伏¶
聖人於是乎發揮分至啟閉聖人於是乎範圍可以窮
理而盡性¶可以極深而研幾天有北斗杓攜龍角魁枕
㕘首天有北辰衆星<md:KR4h0024_SBCK_004-4a>¶環拱大帝威神尊之以耀魄配之
以勾陳有四輔之上相有三公¶之近臣華蓋巖巖俯臨
於帝座離宫弈弈旁絶於天津列長垣之¶百堵啟閶闔
之重闉文昌拜於大將天理囚於貴人太階平而君¶臣
穆招遥指而天下春東宫則析木之津夀星之野箕為
<pb:KR4h0024_WYG_004-7b>
傲客房¶為駟馬天王對於攝提皇極臨於宦者左角右
角兩耀之所巡行¶隂間陽間五星之所次舍後宫掌於
燕息太子承於冢社宗人宗¶正内外惇敘於邦家市樓
市垣貨殖畢陳於天下北宫則靈龜潛¶匿螣蛇伏藏瓠
𤓰宛然而獨處織女終朝而七襄登漸臺而顧步¶御輦
道而倘佯聞雷霆之隠隠聽枹鼓之硠硠南斗主爵祿
東璧¶主文章須女主布幣牽牛主闗梁羽林之軍所以
除暴亂壘壁之¶陣所以備非常西宫則天潢咸池五車
<pb:KR4h0024_WYG_004-8a>
三柱奎為封豕㕘為白虎¶胃為天倉婁為衆聚旄頭之
北宰制其戎虜天畢之隂蓄洩其雷¶雨大陵積尸之肅
殺㕘旗九斿之部伍樵蘇之地出入於苑園萬¶億之資
填積於倉庾南宫則黄龍賦象朱鳥成形五帝之座三
光<md:KR4h0024_SBCK_004-4b>¶之庭傷成於鉞誅成於鑕福成於井徳成於衡執法
者廷尉之列¶大臣之象少微者儲君之位處士之星天
弧直而狼顧軍市曉而¶雞鳴三川之交鶉火通其耀七
澤之國翼軫寓其精南河北河象¶闕於是乎増峻左轄
<pb:KR4h0024_WYG_004-8b>
右轄邉荒於是乎自寧乃有金之散氣水之¶精液法渭
水之横橋像昆池之刻石嵗時占其水旱滄溟應其朝¶
夕織女之室漢家之使可尋飲牛之津海上之人易覿
日也者衆¶陽之長人君之尊天雞曉唱靈烏晝踆扶桑
臨於大海若木照於¶崑崙太平太蒙所以司其出入南
至北至所以節其寒温龍山銜¶燭不能議其光景夸父
棄䇿無以方其駿奔月也者羣隂之紀上¶天之使異姓
之王后妃之事方諸對而明水浹重暈匝而邉風駛¶纔
<pb:KR4h0024_WYG_004-9a>
盈蚌蛤則虜騎先侵&KR0244;鬬麒麟則暗虎潛值五星者木
為重華¶火為熒惑鎮居戊巳斯為土徳太白主西辰星
主北俯察人事仰¶觀天則比㕘右肩之黄如奎大星之
黑五材所以致用七政於焉¶不忒同舍而有四方分天
而利中國赤角犯我城黄角天之争五<md:KR4h0024_SBCK_004-5a>¶星同色天下偃
兵趨前舍為盈退後舍為縮盈則侯王不寧縮則¶軍旅
不復或向而或背或遲而或速金火犯之而甚憂嵗鎮
居之¶而有福觀衆星之部署歴七耀而驅馳定天下之
<pb:KR4h0024_WYG_004-9b>
文所以通其變¶見天下之𧷤所以象其宜然後播之以
風雨威之以霜霰或吐霧¶而蒸雲或擊雷而鞭電一旬
而太平感膚寸而天下徧白日為之¶晝昏恒星為之不
見爾乃重明合璧五緯連珠青氣夜朗黄雲旦¶扶握天
鏡受河圖若曰賜之以福此明王聖帝之休符至如怪
雲¶祅氛冬雷夏雪日暉長虹星流伏鼈隂有餘而地動
陽不足而天¶裂若曰懼之以災此昏主亂君之妖蠥昔
者顓頊之命重黎司天¶而司地陶唐之分仲叔宅西而
<pb:KR4h0024_WYG_004-10a>
宅東其後宋有子韋鄭有裨竈魏¶有石氏齊有甘公唐
都之推星王朔之候氣周文之視日吳範之¶占風有以
見天地之情狀識隂陽之變通詩云謂天蓋髙語云惟¶
天為大至髙而無上至大而無外四時行焉萬物生焉
羣臣莫尊¶於上帝法象莫大於皇天靈心不測神理難
筌日何為兮右轉天<md:KR4h0024_SBCK_004-5b>¶何為兮左旋盤古何神兮立天地
巨靈何聖&KR0006;造山川螟何細兮¶師曠清耳而不聞離朱
拭目而無見鵬何壯兮搏扶摇而翔九萬¶運海水而擊
<pb:KR4h0024_WYG_004-10b>
三千龜與蛇兮異其短長之質椿與&KR0818;兮殊其大小¶之
年鐘何鳴兮應霜氣劒何伏兮動星躔列子何方兮御
風而有¶待師門何術兮驗火而登仙魯陽揮戈兮轉於
西日陶侃折翼兮¶登乎上𤣥女何寃兮化精衛帝何恥
兮為杜鵑爭疆理者有零陵¶之石聞弦歌者有蓋山之
泉若怪神之不語夫何述於此篇以天¶乙之武也焦土
而爛石以唐堯之徳也襄陵而懐山以顔回之賢¶也貧
居於陋巻以孔丘之聖也情希乎執鞭馮唐入於郎署
<pb:KR4h0024_WYG_004-11a>
也兩¶君而未識揚雄在於天祿也三代而不遷桓譚思
周於圖䜟也忽¶焉不樂張衡術窮於天地也退而歸田
我無為而人自化吾不知¶其所以然¶
　　大獵賦(并序/)　　　　　　　　李　白¶
臣以為賦者古詩之流辭欲壯麗義歸博逺不然何以
光讃盛美<md:KR4h0024_SBCK_004-6a>¶感天動神而相如子雲競誇辭賦歴代以為
文雄莫敢詆訐臣謂¶語其大略竊或褊其用心子虚所
言楚國不過千里夢澤居其太¶半而齊徒吞若八九三
<pb:KR4h0024_WYG_004-11b>
農及禽獸無息肩之地非諸侯禁淫述職¶之義也上林
云左蒼梧右西極考其實地周袤纔經數百長楊夸¶胡
設網為周阹放麋鹿其中以搏攫充樂羽獵於靈臺之
囿圍經¶百里而開殿門當時以為窮壯極麗逮今觀之
何齷齪之甚也但¶王者以四海為家萬姓為子則天下
之山林禽獸豈與衆庶異之¶而臣以為不能以大道匡
君示物周博平文論苑囿之小竊為微¶臣之不取也今
聖朝園池遐荒殫窮六合以孟冬十月大獵於秦¶亦將
<pb:KR4h0024_WYG_004-12a>
耀威講武掃天蕩野豈淫荒侈靡非三驅之意邪臣白
作頌¶折衷厥美其辭曰¶
粤若皇唐之挈天地而襲氣母兮粲五葉之葳蕤惟開
元廓海㝢¶而運斗極兮摠六聖之光熙誕金徳之淳精
兮漱玉露之華滋文¶章森乎七曜兮制作㕘乎兩儀括
衆妙而為師明無幽而不燭兮<md:KR4h0024_SBCK_004-6b>¶澤胡逺而不施慕往昔
之三驅兮順生殺於四時若乃嚴冬慘切¶寒氣凜冽不
周來風𤣥冥掌雪木脫葉草解節土囊煙隂火井氷¶閉
<pb:KR4h0024_WYG_004-12b>
是月也天子處乎𤣥堂之中飡八水兮休百工考王制
兮遵國¶風樂農人之閒隙兮因校獵而講戎乃使神兵
出於九闕天仗羅¶於四野徵水衡與林虞辨土物之衆
寡千騎飈掃萬乗雷奔梢扶¶桑而拂火雲兮刮月窟而
搜塞門赫壯觀於今古嶪摇蕩於乾坤¶此其大略也而
内以中華為天心外以窮髪為海口豁咽喉以洞¶開吞
荒裔以盡取大章按步以來往夸父振䇿而奔走足跡
乎日¶月之所通囊括乎隂陽之所有君王於是撞鴻鐘
<pb:KR4h0024_WYG_004-13a>
發鑾音出鳯闕¶開宸襟駕玉輅之飛龍歴神州之層岑
遊五柞兮瞰三危挾細栁¶兮過上林攅髙牙以總總兮
駐華蓋之森森於是擢倚天之劒彎¶落月之弓崑崙叱
兮可倒宇宙噫兮増雄河漢為之卻流川嶽為¶之生風
羽旄揚兮九天絳獵火烻兮千山紅乃召蚩尤之徒叢
長¶㦸羅廣澤呵雨師走風伯稜威耀乎雷霆烜爀振於
蠻貊陋梁都<md:KR4h0024_SBCK_004-7a>¶之體制鄙靈囿之規格而南以衡霍作襟
北以代恒作袪夾東海¶而為塹兮拖西溟而流渠麾九
<pb:KR4h0024_WYG_004-13b>
州之珍禽兮廻十羣以坌入聮八¶荒之竒獸兮屯萬族
而來居雲羅高張天網密布置罘緜原峭格¶掩路蠛蠓
過而猶礙蟭螟飛而不度彼層霄與翳榛罕翔鳥與伏¶
兔促營合技彌巒被岡金戈森行洗晴野之寒霜虹旗
電掣巻長¶空之飛雪吳&KR0406;走練宛馬蹀血縈衆山之聮
緜隔逺水之明滅使¶五丁摧鋒一夫拔木下塹髙頽深
平險谷擺椿栝開林叢喤喤呷¶呷盡奔突於場中而田
疆古冶之儔烏獲中黄之黨越崢嶸獵莽¶蒼喑呼哮&KR1487;
<pb:KR4h0024_WYG_004-14a>
風旋電往脫文豹之皮抵𤣥熊之掌批狻手猱挾三¶挈
兩既徒搏以角力又揮鋒而爭先行甝號以鶚睨兮氣
赫火而¶歊烟拳封猯肘巨狿梟羊應叱以斃踣䝟貐亡
精而墮巔或碎腦¶以析脊或歕髓而飛涎窮遐荒蕩淵
藪扼土伯殪天狗脫角犀頂¶拔牙象口掃封狐於千里
捩雄虺之九首咋騰蛇而仰吞拖奔兕¶而却走君王於
是峩通天靡星旃奔雷車揮電鞭觀壯士之效獲<md:KR4h0024_SBCK_004-7b>¶顧三
軍而欣然曰夫何神讋鬼慄之駭人也又命建夔鼓勵
<pb:KR4h0024_WYG_004-14b>
武卒¶雖躪轢之已多猶抝怒而未歇集赤羽兮照日張
烏號兮滿月戎¶車轞轞以陸離彀騎煌煌而奮發鷹犬
之所騰捷飛走之所蹉蹶¶攫麏麚之咆哮蹂豺貉以挂
格膏鋒染鍔填巖掩窟觀殊材與逸¶羣尚揮霍以出沒
則有白猸飛駮寄竒貙䝡牙若錯劒鬛如叢竿¶口吞殳
鋋目極槍櫓碎琅弧彏玉弩射猛彘透奔虎金鏃一發
旁¶疊四五雖鑿齒磨牙而致伉誰謂南山白額之足覩
摠八校搜四¶隅馳專諸走都盧趫喬林撇絶壁抄獑猢
<pb:KR4h0024_WYG_004-15a>
攬貊&KR0008;囚鼯鼬於峻崖¶頓豰貜於穹石養由發箭竒肱
飛車巧括更羸妙兼蒱且墜鸀鳿¶於青雲落鴻雁於紫
虚捎鶬鴰漂鸕&KR1445;殫地廬空神居斬飛鵬於¶日域摧大
鳯於天墟龍伯釣其靈鼇任公獲其巨魚窮造化之譎¶
詭何神怪之有餘所以噴血流川飛毛灑雪乍若乎高
天雨獸上¶墜於大荒又似乎積禽為山下崩於林穴陽
烏沮色於旭日隂兔¶喪精於明月思騰裝上獵於太清
所恨穹昊之路絶而忽也莫不<md:KR4h0024_SBCK_004-8a>¶海晏天空萬方來同雖
<pb:KR4h0024_WYG_004-15b>
秦皇與漢武兮復何足以爭雄俄而君王¶茫然改容愀
若有失居安思危防險誡逸斯馳騁以狂發非至理¶之
𢎞術且夫君以端拱為尊𤣥妙為寶暴殄天物是謂不
道乃命¶去三面之網示六合之仁已殺者待其犯命未
傷者全其天真雖¶翦毛而不獻豈割鮮以染輪解鳯皇
與鸑鷟兮旋騶虞與麒麟獲¶天寶於陳倉載非熊於渭
濱於是享獵徒封勞苦軒行庖騎酌酤¶韜兵戈火網罟
然後登九霄之臺宴八紘之圃開日月之扃闢生¶靈之
<pb:KR4h0024_WYG_004-16a>
户聖人作而萬物覩覽蒐敖與狩岐何宣城之足數哂
穆王¶之荒誕歌白雲於西母曷若飽人以淡泊之味醉
時以淳和之觴¶鼓之以雷霆舞之以隂陽虞乎神明狃
於道徳張無外以為置&KR0355;¶大朴以為杙頓天網以掩之
獵賢俊以御極若此之狩罔有不克¶使天人宴安草木
蕃殖六宮斥其珠玉百姓樂於耕織寢鄭衛之¶聲却靡
曼之色天老掌圖風后侍側是三階砥平而皇猷允塞
豈¶比夫子虚上林長楊羽獵計麋鹿之多少誇苑囿之
<pb:KR4h0024_WYG_004-16b>
大小者哉方<md:KR4h0024_SBCK_004-8b>¶將延榮光於後昆軼𤣥風於䆳古擁嘉瑞
臻元符登封於泰山篆¶徳於社首豈不與乎七十二帝
同條而共貫哉君王於是迴蜺旄¶返鑾輿訪廣成於至
道問大隗之幽居使罔象掇𤣥珠於赤水天¶下不知其
所如也¶
　　裴將軍舞劒賦(并序/)　　　　　喬　潭¶
元和秋九月羽林裴公獻戎捷于京師上御花萼樓大
置酒酒酣¶詔將軍舞劒為天下之壯觀遂賦之其辭曰
<pb:KR4h0024_WYG_004-17a>
將軍以幽燕勁卒耀武窮髪俘海夷虜山羯左執律右
秉鉞振旅¶闐闐獻功于魏闕上享之則鐘以捍簴鼓以
靈鼉千妓度舞萬人¶髙歌秦雲動色渭水耀波有肉如
山有酒如河君臣樂飲而一醉¶夷夏薰薰而載和帝謂
將軍拔劒起舞以張皇師旅以烜赫戎虜¶節八音而行
八風奮兩階之干羽公於是乎貝胄朱綅而正色虎¶裘
錦裼而攘臂抗稜威飄銳氣陸離子武備婆娑乎文事
合桑林¶之容以盡其意照蓮花之彩以宣其利翕然鷹
<pb:KR4h0024_WYG_004-17b>
揚翼爾龍驤鋒隨<md:KR4h0024_SBCK_004-9a>¶指顧鍔應徊翔取諸身而聳擢上其
手以激昻縱横耀穎左右交¶相觀乎此劒之躍也乍雄
飛俄虎吼摇轆轤射牛斗空中悍慄不¶下將乆欻風落
而雨來果愜心而應手爾其凌厲浮清絢練敻絶¶青天
兮可倚白雲兮可決覩二龍之追飛見七星之明滅雜
朱干¶之逸勢應金奏之繁節至乃天輪宛轉貫索迴環
光沖融兮其外¶氣混合兮其間若涌雲濤如飛雪山萬
夫為之雨汗八佾為之慙¶顔及乎度曲將終發機尤捷
<pb:KR4h0024_WYG_004-18a>
或連翩而七縱或瞬息而三接風生¶兮蒨斾襜襜電走
兮彤庭&KR0110;&KR0110;隂冥變見靈怪離躐將鬼神之無¶所遁逃
豈蠻夷之不足震懾嗟夫藺子之迭躍其人未雄仲由
之¶自衛其舞未工曷若將軍為百夫之特寶劒有千金
之飾奮紫髯¶游白刄發帝庭之光色所以象大君之功
亦以宣忠臣之力或歌¶曰洸洸武臣耀雄劒兮清邉塵
威逺夷兮率來賓焉用輕裙之妓¶女長袖之才人天子
穆然詔伶官斥鄭衛選色者使覘乎軍容教¶舞者使觀
<pb:KR4h0024_WYG_004-18b>
乎兵勢變激楚之結風為發揚之蹈厲僉謂將軍之劒<md:KR4h0024_SBCK_004-9b>¶舞古未之至¶
　　濟河焚舟賦　　　　　　　　髙　邁¶
昔孟明之載戰載北也空山肉填平地血流匹馬隻輪
蕩然不收¶社稷包羞朝廷隠憂用兵至此不死何求誠
以棄瑕之恩未報拜¶賜之言虚設砥名勵節易地改轍
兾桑榆之未晚得雌雄之一決¶乃復摠元戎申薄伐四
馬雲屯長劒電掣咆哮兮前貔後虎威稜¶兮左霜右雪
<pb:KR4h0024_WYG_004-19a>
火千旗而四面風動雷萬鼔而一道地裂小長平之¶瓦
解凌不周之柱折朝出乎咸秦夕濟乎孟津其氣益振
其屈欲¶伸於是指河中之舟示軍中之人曰吾與君子
誓雪前恥負則入¶黄泉之下勝則入青雲之裏吹嘘而
霜露變叱咤而風塵弭雖無¶此舟誰無此舟爾否則骸
骨為異鄉之土䰟&KR0334;為鄰國之鬼雖有¶此舟誰有此舟
矣乃命焚之夫其火與木相守水與火相煎烘大¶川焮
長壖龍吼乎沸潭魚喁乎湯泉舳艫化而為炭檝棹颺
<pb:KR4h0024_WYG_004-19b>
而為¶烟水聲與軍聲合旁括于地火氣與兵氣鬬上衝
于天是以天為<md:KR4h0024_SBCK_004-10a>¶我赫怒焉地為我震嶪焉林木為我枯
死焉山陵為我崩騫焉千¶里而髙鳥不過四遐而猛獸
莫前況於人乎況於國乎於是晉君¶臣聞之心攅百箭
背負芒刺形神無主手足若墜曰秦師徳之修¶誠之至
天將啟吾將避閉城郭而不出潛鋒鋩以自備以五廟
苟¶存為幸以萬人苟免為智豈敢䕶其山河而虞其土
地于時晉實¶之主反為客秦實之客反為主不戰而勝
<pb:KR4h0024_WYG_004-20a>
不攻而取掠地於大河¶之北封屍於崤陵之下既而鬼
雪前恥人解厚顔四顧清野横行¶而旋譟聲破晉山喜
氣塞秦闗曺沬復魯之勲自居其下范蠡平¶吳之力莫
厠其間是役也見孟明之臨事暫否終泰圖之大也見¶
子桑之舉人遺麤得精鑒之明也見秦伯之用賢責功
捨過道之¶在也臣事君不必自致藉主司之公君使臣
不必自得藉主司之¶忠由是觀秦伯之有子桑猶耳目
之在躬以其視視一國之明以¶其聽聽一國之聰自可
<pb:KR4h0024_WYG_004-20b>
以翊天子還淳風名與三五比崇身與二¶八爭功成强
秦霸西戎不亦宜乎明明我后渴賢固乆懸無私之<md:KR4h0024_SBCK_004-10b>¶鏡
以照六合倚無私之衡以稱九有掇竒拾異葑菲盡取
若有一人¶近忠貞詧文章悔已往之無成謀大來於此
行出蜀郡題橋以見¶志入函闗棄繻以示誠寧作焚舟
而死不為棄甲而生投君於子¶桑自比於孟明君謂如
之何言之不可已頌之曰析薪如之何匪¶斧不克事君
如之何匪媒不得是知焚舟之役非孟明之力乃子¶桑
<pb:KR4h0024_WYG_004-21a>
之力也¶
　
　
　
　
　
　
　
<pb:KR4h0024_WYG_004-21b>
　
　
　
　
　
　
　
　唐文粹巻四¶
<md:KR4h0024_SBCK_005-1a>¶
<pb:KR4h0024_WYG_005-1a>
欽定四庫全書
　唐文粹巻五¶
　　　　　　　　　　　　　宋　姚鉉　編¶
　
