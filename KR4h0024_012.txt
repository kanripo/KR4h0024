# -*- mode: mandoku-view; -*-
#+TITLE: 唐文粹
#+DATE: 2015-09-11 21:27:11.803920
#+PROPERTY: ID KR4h0024
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 12
#+PROPERTY: FILE SB04n0194-012唐文粹-卷第十二.
<pb:KR4h0024_SBCK_012-1a>¶
重校正唐文粹卷第十二¶
　　　　　　　　　　　　　吳興姚　鉉　纂¶
　詩丙(揔八十六首)¶
　樂府辭上¶
　　功成作樂一¶
　　　七德舞(白居易)¶
　　古樂三¶
　　　　湘絃怨(孟郊)箜篌引(王昌齡)箜篌謡(李白)¶
　　感&KR0099;六¶
　　　放歌行(王昌齡)浩歌行(白居易)緩歌行(李頎)¶
　　　　短歌行(李白)短歌行(張籍)善哉行(釋貫休)¶
　　興亡四¶
　　　祖龍行(&KR0330;楚老)鄴都引(張&KR0003;)永嘉行(張籍)¶
　　　後魏行(王轂)¶
<pb:KR4h0024_SBCK_012-1b>¶
　　　幽怨十二¶
　　　　湘妃怨(陳羽)銅雀䑓歌(劉長卿)銅雀妓(歐陽詹)¶
　　　　魏宫詞(崔國輔)王昭&KR0002;歌(劉長卿)王昭君(盧照鄰)¶
　　　　婕妤怨(王維)長信宫(崔國輔)怨詞¶
　　　　苦樂相𠋣曲(元稹)妾薄命(李白)白頭吟(張籍)¶
　　　貞節六¶
　　　　列女操(孟郊)節婦吟&KR0009;東平李司空(張籍)¶
　　　　織女詞(元稹)靜女詞(孟郊)&KR0009;衣曲(張籍)¶
　　　　白紵歌¶
　　　愁恨十¶
　　　　征婦怨(張籍)春思(李白)春别曲(張籍)¶
　　　　古樂府雜怨(三首/孟郊)長千行(李白)¶
　　　　古薄命妾(孟郊)母别子(白居易)夜夜曲(釋貫休)¶
　　　艱危十一¶
<pb:KR4h0024_SBCK_012-2a>¶
　　　蜀道難(李白)行路難(張籍)行路難(三首李白)¶
　　　變行路難(王昌齡)太行路(白居易)梁甫吟(李白)¶
　　　走馬引(李賀)孟門行(崔顥)沐浴子(李白)¶
　　邉塞三十三¶
　　　將軍行(劉希夷)將軍行(張籍)霍將軍(崔顥)¶
　　　老將行(王維)鴈門太守行(李賀)從軍行(六首劉長卿)¶
　　　塞上曲(戎昱)塞下曲(&KR0048;士元)塞下曲(王季友)¶
　　　出塞曲(劉灣)燕歌行(髙適)燕支行(王維)¶
　　　隴頭吟　隂山道(白居易)胡無人(李白)¶
　　　飲馬長城窟(釋子/蘭)關山月(張籍)古長城吟(王翰)¶
　　　長城作(鮑溶)古築城曲(五首/元稹)築城詞(張籍)¶
　　　築城詞(二首/陸龜蒙)聽董大彈胡笳聲兼語弄&KR0009;房給事(李/頎)¶
　　　　七德舞　白居易¶
七德舞七德歌傳自武德至元和元和小臣白居易觀舞聽歌知¶
<pb:KR4h0024_SBCK_012-2b>¶
樂意曲終稽首陳其事太宗十八舉義兵白旄黃龯定兩京擒充¶
戮竇四海清二十有四功業成二十有九即帝位三十有五致太¶
平功成理定何神速速在推心致人腹亡卒遺骸散帛收(貞觀&KR0004;/詔收天)¶
(下陣亡者致𥙊而&KR0287;之/尋又散金帛而購埋之)飢人賣子分金贖(貞觀二年大飢人有賣/男女者詔岀内府金帛)¶
(盡贖之以/還其父母)魏徴夢見天子泣(魏徵疾亟太宗夢與徴别旣寤流涕/是夕徵卒故御製碑文云昔殷高宗)¶
(得良弼於夢中朕/今失賢臣於覺後)張謹哀聞辰日哭(張公謹卒太宗爲之舉哀有/司奏曰隂陽所忌辰日不哭)¶
(太宗曰君臣義重猶父子也/情發於衷安知辰日乃哭之)怨女三千放出宫(太宗甞謂侍臣曰/婦人幽閉深宫情)¶
(實可愍今將出之任求伉儷於是令左丞戴冑/給事中杜正倫於掖庭㨂岀數千人盡放歸也)死囚四百來歸獄¶
(貞觀六年親録囚徒死罪者三百九十人放歸/于家令明年秋來就刑及期而至遂詔悉原之)翦&KR0161;燒藥賜功臣¶
李勣嗚咽思殺身(李勣疾亟醫云得龍&KR0161;&KR0069;方可療之太宗自/翦&KR0161;燒&KR0069;賜之服訖而愈即叩頭泣涕而謝)含¶
血吮瘡撫戰士思摩奮呼乞効死(李思摩嘗中弩大/宗親爲之吮血)則知不獨善¶
戰善乗時以心感人人心歸爾來一百九十載天下至今歌舞之¶
歌七德舞七德聖人有作&KR0183;無極豈徒耀神武豈徒誇聖文太宗¶
意在陳王業王業艱難示子孫¶
<pb:KR4h0024_SBCK_012-3a>¶
　　　　湘絃怨　孟郊¶
昧者治春草蕭蘭同一鋤盲飇怨秋林曲直同一枯嘉禾忌深蠧¶
直人悲巧誣靈均入㢠流靳尚爲良謨願我分衆泉清濁各有渠¶
願我分衆巢梟鸞相逺居此志諒難保此意誠何如¶
　　　　箜篌引　王昌齡¶
盧谿郡南夜泊舟夜聞南岸羗戎謳其時月黑猿啾啾㣲雨霑衣¶
令人愁有一遷客登髙樓不言不寐彈箜篌彈作薊門桑葉秋風¶
沙颯颯青塜頭將軍鐡&KR0865;汗血流深入匈奴戰未休黄旗一㸃兵¶
馬收亂殺胡人積如丘瘡病驅來配邉州仍披漠北羊羔裘顔色¶
飢枯掩面羞眼眶滴淚深兩眸還思本鄕食𣯛牛欲語不得指咽¶
喉或有強壯能伊嚘意說&KR0013;他邉將讎五世属蕃漢主留碧毛氈¶
帳河曲遊橐駞五萬部落稠勑賜飛鳯金兠鍪爲君百戰如過籌¶
靜掃隂山無鳥投家藏鐡劵特承優黃金千斤不稱求九族分離¶
作楚囚深谿寂寞絃苦幽草木悲感聲颼颼僕本山東爲國憂明¶
<pb:KR4h0024_SBCK_012-3b>¶
光殿前論九疇簏讀兵書盡&KR0115;搜爲君掌上施權謀洞曉山川無¶
與儔紫宸𤼵詔逺懐柔揺筆飛箱如奪鉤&KR0017;神不得知其由憐愛¶
蒼生比蚍蜉縁河屯兵湏漸抽盡遣降來拜御溝便令海内休戈¶
矛何用班超定逺侯史臣書之得巳不¶
　　　　箜篌謡　李白¶
攀天莫登龍走山莫騎虎貴賤結交心不移唯有嚴陵與光武周¶
公稱大聖管蔡寜相容漢謡一斗粟不與淮南春兄弟尚路人吾¶
心安所從他人方寸間山海幾千重輕言託朋友對面九疑峯多¶
花必早落桃李不如松管鮑乆巳死何人繼其蹤¶
　　　　放歌行　王昌齡¶
南渡洛陽津西望十二樓明堂坐天子月朔朝諸侯清樂動千門¶
皇風披九州慶雲從東出泱&KR1071;抱日流昇平貴論道文墨將何求¶
有詔徵草澤微誠獻謀猷冠冕如新羅拜揖曹與周望塵非君事¶
入賦且遲&KR0335;幸蒙國士識因脫&KR0018;薪裘今者放歌行以慰梁甫愁¶
<pb:KR4h0024_SBCK_012-4a>¶
但榮數斗禄奉養毎豐羞&KR0002;得金膏遂飛雲亦可籌¶
　　　　浩歌行　白居易¶
天長地乆無終畢昨夜今朝又明日𩯭髮蒼浪牙齒踈不覺身年¶
四十七前去五十有幾年把鏡照面心忙然旣無長繩繫白日又¶
無大藥駐朱顏朱顔日夜不如故青史功名在何處欲留年少待¶
冨貴冨貴不來年少去去復去兮如長河東流赴海無廻波賢愚¶
貴賤同歸盡北邙塜墓髙嵯峨古來如此非獨我未死有酒且高¶
歌顏回短命伯夷餓我今所得亦巳多功名冨貴須待命命&KR0002;不¶
來知柰何¶
　　　　緩歌行　李頎¶
小來託身攀貴遊傾財破産無所憂暮擬經過石渠署朝將出入¶
銅龍樓結交杜陵輕薄子謂言可生復可死一沉一浮㑹有時棄¶
我翻然如脫屣男兒立身須自强十年閉户頴水陽業就功成見¶
明主擊鍾鼎食坐華堂二八蛾眉梳墮馬羙酒清歌曲房下文昌¶
<pb:KR4h0024_SBCK_012-4b>¶
宫中賜錦衣長安陌上退朝歸五陵賔從莫敢視三省官寮揖者¶
稀早知今日讀書是悔作從來狂俠兒¶
　　　　短歌行　李白¶
白日何短短百年苦易滿蒼穹浩茫茫萬劫太極長麻姑&KR0183;兩𩯭¶
一半巳成霜天公見玉女大笑億千塲吾欲&KR0259;六龍𢌞車挂扶桑¶
北斗酌羙酒勸龍各一觴冨貴非所願爲人駐頺光¶
　　　　短歌行　張籍¶
青天蕩蕩髙且虚上有白日無根株流光暫出還入地使我少年¶
不須&KR0119;與君相逢勿寂寞衰老不復如今樂玉巵盛酒置君前再¶
拜願君千萬年¶
　　　　善哉行　釋貫休¶
有羙一人兮婉如青陽識曲别音兮令姿煌煌繡袂捧琴兮登君¶
子堂如彼萱草兮使我憂忘欲贈之以紫玉尺白銀璫乆不見之¶
兮湘水茫茫¶
<pb:KR4h0024_SBCK_012-5a>¶
　　　　祖龍行　&KR0330;楚老¶
黑雲兵氣射天裂壯士朝昏夢寃結祖龍一夜死沙丘胡亥空隨¶
鮑魚轍腐肉偷生二千里僞書先賜扶蘇死墓接驪山土未乾瑞¶
光巳向芒碭起陳勝城中鼔三下秦家天地如崩瓦龍虵撩亂入¶
咸陽少帝空隨漢家馬¶
　　　　鄴都引　張&KR0003;¶
君不見魏武草創爭天禄羣雄睚眦相馳逐晝𢹂壯士破堅陣夜¶
接詞人賦華屋都邑繚繞西山陽桑榆漫漫漳河曲城郭爲墟人¶
改代但見西園眀月在鄴傍高塜多貴臣蛾眉曼睩共&KR0069;塵試上¶
銅臺歌舞處唯有秋風愁殺人¶
　　　　永嘉行　張籍¶
黃頭鮮卑入洛陽胡兒持㦸昇眀堂晉家天子作降虜公卿齊走¶
如牛羊紫陌旌旛暗相觸家家雞犬驚上屋婦人出門隨亂兵夫¶
死眼前不敢哭九州諸&KR0049;自曠土無人領兵來護主北人避胡多¶
<pb:KR4h0024_SBCK_012-5b>¶
在南南人至今能晉語¶
　　　　後魏行　王轂¶
力㣲皇帝謗天嗣太武凶殘人所畏一朝&KR1489;䍽飛上天子孫盡作¶
河魚餌¶
　　　　湘妃怨　陳羽¶
二妃怨處雲沉沉二妃怨處湘江深商人酒滴廟前草蕭颯風生¶
班竹林¶
　　　　銅雀臺歌　劉長卿¶
嬌愛更何日高臺空數層含啼映𩀱袖不忍看西陵漳河東流無¶
復來百花輦路唯蒼苔青樓月夜長寂寞碧雲日暮空徘徊君不¶
見鄴中萬事非昔時古人何在今人悲春風不逐君王去草色年¶
年舊宫路宫中歌舞已浮雲空指行人徃來處¶
　　　　銅雀妓　歐陽詹¶
蕭條登古臺𢌞首黃金屋落葉不歸林高陵永爲谷粧容徒自麗¶
<pb:KR4h0024_SBCK_012-6a>¶
舞態閱誰目惆悵繐帷前歌聲苦於哭¶
　　　　魏宫詞　崔國輔¶
朝日㸃紅粧擬上銅雀臺𦘕眉猶未竟魏帝使人催¶
　　　　王昭君歌　劉長卿¶
自矜妖艶色不顧丹青人那知粉繢能相&KR0018;却使容華翻誤身上¶
馬辭君嫁驕虜王顔對人啼不語北風鴈急浮雲秋萬里獨見黃¶
河流纎腰不復漢宫寵𩀱蛾長向胡天愁琵琶絃中苦調多蕭蕭¶
羗笛聲相和誰憐一曲傳樂府能使千秋傷綺羅¶
　　　　王昭君　盧照鄰¶
合殿恩中絶交河使漸稀肝腸辭玉輦形影向金徽漢宫草應緑¶
胡庭沙正飛願逐三秋鴈年年一度歸¶
　　　　婕妤怨　王維¶
宫殿生秋草君王恩幸踈那堪聞鳯吹門外度金輿¶
　　　　長信宫　崔國輔¶
<pb:KR4h0024_SBCK_012-6b>¶
長信宫中草年年愁處生時侵珠履跡不使玉堦行¶
　　　　怨詞¶
妾有羅衣裳秦王在時作爲舞春風多秋來不堪著¶
　　　　苦樂相𠋣曲　元稹¶
古來苦樂之相𠋣近於掌上之十指君心半夜猜恨生荆&KR0068;滿懷¶
天未明漢皇眼瞥飛燕時可憐班女恩巳衰未有因由相決絶猶¶
得半年佯暖熱轉將深意喻傍人緝綴疵瑕遣譖&KR0003;一朝詔下辭¶
金屋班姫自痛何倉卒呼天拊地將自明不悟㝷時暗銷骨白首¶
宮人前再拜願將日月相揮解苦樂相㝷晝夜聞燈光那得天明¶
在主今&KR0013;奪心應苦妾奪深恩&KR0004;爲主欲知妾意恨主時主今爲¶
妾思量取班姬收淚抱妾身我曽排擯無限人¶
　　　　妾薄命　李白¶
漢帝重阿嬌貯之黃金屋咳唾落九天隨風生珠玉寵極愛還歇¶
妬深情却踈長門一歩地不肯暫𢌞車雨落不上天水覆最難収¶
<pb:KR4h0024_SBCK_012-7a>¶
君情與妾意各自東西流昔日芙蓉花今成斷根草以色事他人¶
能得幾時好¶
　　　　白頭吟　張籍¶
請君𦞃上琴彈我白頭吟憶昔君前嬌笑語兩情宛轉如縈素宫¶
中爲我起髙樓更開花池種芳樹春天百草秋始衰棄我不待白¶
頭時羅&KR0237;玉珥色未暗今朝巳道不相宜楊州青銅作眀鏡暗中¶
持照不見影人心㢠互自無窮眼前好惡那能定君恩巳去&KR0002;再¶
返菖蒲花青月長滿¶
　　　　列女操　孟郊¶
梧桐相待老鴛鴦㑹䨥死貞女貴殉夫捨生亦如此波瀾誓不起¶
妾心井中水¶
　　　　節婦吟&KR0009;東平李司空　張籍¶
君知妾有夫贈妾𩀱明珠感君纒綿意繫在紅羅&KR0237;妾家髙樓連¶
花起良人執㦸明光裏知君用心如日月事夫誓擬同生死還君¶
<pb:KR4h0024_SBCK_012-7b>¶
明珠𩀱淚垂何不相逢未嫁時¶
　　　　織女詞　元稹¶
織婦何太忙𧖟經三卧行欲老𧖟神女聖早成絲今年絲稅抽徵¶
早早徵非是官人惡去歳官家事戎索征人戰苦束刀瘡主將勲¶
髙換羅幕繰&KR0093;織帛猶努力變䌰掩機苦難織東家頭白𩀱女兒¶
爲解挑紋嫁不得(余&KR0122;荊時目擊貢綾/户有終老不嫁之女)簷前&KR1153;&KR1153;游絲上上有蜘¶
蛛巧來徃羡他蟲豸解縁天能向虗空織羅網¶
　　　　靜女詞　孟郊¶
𧰟女皆妬花靜女獨撿蹤任體耻任粧嫁德不嫁容君子未求娉¶
小人難相從此志誰與&KR0003;琴絃幽韻重¶
　　　　&KR0009;衣曲　張籍¶
纎素縫衣獨苦辛逺因&KR0158;使&KR0009;征人官家亦自&KR0009;衣去貴從妾手¶
著君身高堂姑老無侍子不得自到邉城裏殷勤爲看&KR0004;著時征¶
夫身上宜不宜¶
<pb:KR4h0024_SBCK_012-8a>¶
　　　　白紵歌　張籍¶
皎皎白紵白且鮮將作春衣稱少年裁縫長短不能定自持刀尺¶
向姑前復恐蘭膏汚纎指常遣傍人收墮珥衣裳著時寒食下還¶
把玉鞭鞭白馬¶
　　　　征婦怨¶
九月匈奴殺邉將漢軍全殁遼水上萬里無人收白骨家家城下¶
招䰟葬婦人依𠋣子與夫同居貧賤心亦舒夫死戰塲子在腹妾¶
身雖存如晝燭¶
　　　　春思　李白¶
燕草如碧絲秦桑低緑枝當君懷歸日是妾斷腸時春風不相識¶
何事入羅帷¶
　　　　春别曲　張籍¶
長江春水緑堪染荷葉出水大如錢江頭橋樹君自種那不長繫¶
木蘭舩¶
<pb:KR4h0024_SBCK_012-8b>¶
　　　　古樂府雜怨三首　孟郊¶
夭桃花清晨遊女紅粉新夭桃花薄暮遊女紅粉故樹有百度花¶
人無一定顔花送人老盡人悲花自閑¶
貧女鏡不明寒日花少容暗蛩有虛織短線無長縫浪水不可照¶
狂夫不可從浪水多散影狂夫多異蹤持此一生薄空成萬恨濃¶
憶人莫至悲至悲空自衰&KR0009;人莫剪衣剪衣未必歸朝爲𩀱蒂花¶
暮爲四散飛落花却遶枝遊子不顧期¶
　　　　長干行　李白¶
妾髪&KR0004;覆額折花門前劇郞騎竹馬來遶床弄青梅同居長千里¶
兩小無嫌猜十四爲君婦羞顔未嘗開低頭向暗壁千喚不一𢌞¶
十五始展眉願同塵與&KR0069;常存抱柱信豈上望夫臺十六君逺行¶
瞿塘灎澦堆五月不可觸猿鳴天上哀門前舊行跡一一生緑苔¶
苔深不能掃落葉秋風早八月胡蝶黃𩀱飛西園草感此傷妾心¶
坐愁紅顔老早晚下三巴預將書報家相迎不道逺直至長風沙¶
<pb:KR4h0024_SBCK_012-9a>¶
　　　　古薄命妾　孟郊¶
不惜十指絃爲君千萬彈常恐新聲至坐使舊聲殘棄置今日悲¶
即是昨日歡將新變故易持故爲新難青山有蘼蕪淚葉長不乾¶
空令後世人採掇幽思攅¶
　　　　母別子　白居易¶
母別子子别母白日無光哭聲苦關西驃&KR0016;大將軍去年破虜新¶
䇿勲敕賜金錢二百萬洛陽迎得如花人新人迎來舊人棄掌上¶
蓮花眼中刺迎新棄舊未足悲悲在君家有兩兒一始扶行一&KR0004;¶
坐坐啼行哭牽人衣以爾夫妻新嬿婉使我母子生别離不如林¶
中烏與鵲母不失雛雄伴雌又似園中桃與李花落隨風子在枝¶
新人新人聽我語洛陽無限紅樓女但願將軍重立勲更有新人¶
勝於汝¶
　　　　夜夜曲　釋貫休¶
蟪蛄切切風騷騷芙蓉噴香蟾蜍髙孤燈耿耿征婦勞更深撲落¶
<pb:KR4h0024_SBCK_012-9b>¶
金錯刀¶
　　　　蜀道難　李白¶
噫嘘&KR1077;危乎髙哉蜀道之難難於上青天𧖟叢及魚鳬開國何茫¶
然爾來四萬八千歳不與秦塞通人煙西當太白有鳥道可以横¶
絶峩眉巔地崩山摧壯士死然後天梯石棧相勾連上有橫河斷¶
海之浮雲下有衝波逆折之迴川黃鶴之飛尚不能過猿猱欲度¶
愁攀縁青泥何盤盤百歩九折縈巖巒捫參歴井仰脅息以手拊¶
膺坐長歎問君西遊何當還畏途巉嵒不可攀但見悲鳥號古木¶
雄飛雌呼遶林間又聞子規啼夜月愁空山蜀道之難難於上青¶
天使人𦗟此凋朱顔連峯去天不盈尺枯松倒挂𠋣絶壁飛湍瀑¶
流爭喧豗砯崖轉石萬壑雷其險也&KR0002;此嗟爾逺道之人胡爲乎¶
來哉劒閣崢嶸而崔嵬一夫當關萬夫莫開所守或非人化爲狼¶
與豺朝避猛虎夕避長虵磨牙吮血殺人如麻錦城雖云樂不如¶
早還家蜀道之難難於上青天側身西望長咨嗟¶
<pb:KR4h0024_SBCK_012-10a>¶
　　　　行路難　張籍¶
湘東行人長歎息十年離家歸未得弊裘羸馬苦難行僮僕盡飢¶
少筋力君不見床頭黃金盡壯士無顏色龍蟠泥中未有雲不能¶
生彼昇天翼¶
　　　　行路難(三首)李白¶
金罇清酒斗十千玉盤珍羞直萬錢停盃投筋不能食抜劒四顧¶
心茫然欲渡黃河氷塞川將登太行雪暗天閑居垂釣坐谿上忽¶
然乗舟夢日邉行路難行路難多&KR0302;路今安在長風破浪㑹有時¶
直挂雲㠶濟滄海¶
大道如青天我獨不得出羞逐長安社中兒赤雞白狗賭棃栗彈¶
劒作歌奏苦聲曵裾王門不稱情淮隂市井笑韓信漢朝公卿忌¶
賈生君不見昔時燕家重郭隗擁篲折腰無嫌猜劇辛樂毅感恩¶
分輪肝剖膽効英才昭王白骨縈蔓草誰人更掃黃金臺行路難¶
歸去來¶
<pb:KR4h0024_SBCK_012-10b>¶
有耳莫洗頴川水有口莫食首陽蕨含光混世貴無名何用孤髙¶
比雲月吾觀自古賢逹人功成不退皆隕身子胥旣棄吳江上屈¶
原終投湘水濵陸機雄才豈自保李斯稅駕苦不早華亭鶴唳誰¶
可聞上蔡蒼鷹何足道君不見吳中張翰稱逹生秋風忽憶江東¶
行且樂生前一盃酒何須身後千載名¶
　　　　變行路難　王昌齡¶
向晚橫吹悲風動馬嘶合前駈引旌節千里陣雲匝單于下隂山¶
砂礫空䬃䬃對侯取一戰豈復念閨閤¶
　　　　太行路　白居易¶
太行之路能摧車&KR0002;比君心是坦途巫峽之水能覆舟&KR0002;比君心¶
是安流君心好惡苦不常好生毛羽惡生瘡與君結髪未五載豈¶
期牛女爲參商古稱色衰相棄背當世羙人猶怨悔何況如今鸞¶
鏡中妾顔未改君心改爲君薰衣裳君聞蘭麝不馨香爲君盛容¶
飾君看珠翠無顔色行路難難重陳人生莫作婦人身百年苦樂¶
<pb:KR4h0024_SBCK_012-11a>¶
由他人行路難難於山險於水不獨人間夫與妻近代君臣亦如¶
此君不見左納言右納史朝承恩暮賜死行路難行路難不在水¶
不在山只在人情反覆間¶
　　　　梁甫吟　李白¶
長嘯梁甫吟何時見陽春君不見朝歌屠叟辭&KR0068;津八十西來釣¶
渭濵寧羞白髪照清水逢時吐氣思經綸廣張三千六百鈞風雅¶
暗與文王親大賢虎變愚不測當年頗似㝷常人君不見髙陽酒¶
徒起草中長揖山東隆準公一䦕遊說騁雄辯兩女輟洗來趨風¶
東下齊城七十二指麾楚漢如旋蓬狂客落魄尚如此何況壯士¶
當群雄我欲攀龍見明主雷公砰訇震天皷帝傍投壷多玉女三¶
時大笑開電光倐爍晦&KR0115;起風雨閶闔九門不可通以額叩關閽¶
者怒白日不照吾精誠杞國無事憂天傾䝟貐磨牙競人肉騶虞¶
不折生草莖手接飛猱&KR0366;彫虎側足焦原未言苦智者可卷愚者¶
豪世人見我輕鴻毛力排南山三壯士齊相殺之費二桃吳越無¶
<pb:KR4h0024_SBCK_012-11b>¶
劇孟亞夫咍爾爲徒勞梁甫吟聲正悲張公兩龍劒神物合有時¶
風雲感㑹起屠釣大人&KR1160;屼當安之¶
　　　　走馬引　李賀¶
我有辭鄉劒玉鋒堪截雲襄陽走馬使意氣自生春朝嫌劒花淨¶
暮嫌劒光冷能持劒向人不解持照身¶
　　　　孟門行　崔顥¶
黃雀銜黃花翩翩傍簷隙本擬報君恩如何反彈射金罍美酒滿¶
座春平原愛財多衆賔滿堂盡是忠義士何意得有讒䛕人䛕人¶
翻覆那可道能令君心不自保北園新栽桃李枝根株未固何轉¶
移成隂結子君自取&KR0002;問傍人那得知¶
　　　　沐浴子　李白¶
沐芳莫彈冠浴蘭莫振衣處世忌太絜志人貴藏暉滄浪有釣叟¶
吾與爾同歸¶
　　　　將軍行　劉希夷¶
<pb:KR4h0024_SBCK_012-12a>¶
將軍闢轅門耿介當風立諸將欲言事逡巡不敢入劒氣射雲天¶
鼓聲破原隰黃塵塞路起走馬追兵急彎&KR0211;從此去飛箭如雨集¶
截圍一百里斬首五千級代馬流血死胡人抱鞍泣古來養甲兵¶
有事常討襲乗我廟堂運坐使干戈戢獻凱歸帝京軍容何翕習¶
　　　　將軍行　張籍¶
彈箏峽東有胡塵天子擇日拜將軍蓬萊殿前賜六纛還領禁兵¶
爲部曲當朝受詔不辭家夜向咸陽原上宿戰車彭彭旌旗動三¶
十六軍聲上隴隴頭戰勝夜亦行分兵處處收舊城胡兒殺盡隂¶
磧暮擾擾唯有牛羊聲邉人親戚曽戰殁今逐官軍收舊骨磧西¶
行見萬里空樂府獨奏將軍功¶
　　　　霍將軍　崔顥¶
長安甲第髙入雲誰家居住霍將軍日晩朝𢌞擁賔從路旁揖拜¶
何紛紛莫言炙手手可熱湏&KR0119;火盡&KR0069;亦滅莫言貧賤即可欺人¶
生冨貴自有時一朝天子賜顔色世上悠悠應自知¶
<pb:KR4h0024_SBCK_012-12b>¶
　　　　老將行　王維¶
少年十五二十時歩行奪取胡馬騎射殺中山白額虎肯數鄴下¶
黃鬚兒一身轉戰三千里一劒曽當百萬師漢兵奮迅如霹&KR0430;虜¶
&KR0016;崩騰畏蒺䔧衞青不敗由天幸李廣無功縁數竒自從棄置便¶
衰杇世事蹉&KR0760;成白首昔時飛箭無全目今日垂楊生左肘路傍¶
時賣故侯𤓰門前學種先生柳茫茫古木連窮巷寥落寒山對虛¶
牖誓令踈勒出飛泉不似頴川空使酒賀蘭山下陣如雲羽檄交¶
馳日夕聞節使三河募年少詔書五道出將軍試拂鐡衣如雪色¶
聊持寳劒動星文願得燕&KR0211;射大將耻令越甲鳴吾君莫嫌舊日¶
雲中守猶堪一戰取功勲¶
　　　　鴈門太守行　李賀¶
黑雲&KR0953;城城欲摧甲光向日金鱗開角聲滿天秋色裏塞土燕支¶
凝夜紫半卷紅旗臨易水霜重皷聲寒不起報君黃金臺上意提¶
擕王龍爲君死¶
<pb:KR4h0024_SBCK_012-13a>¶
　　　　從軍行六首　劉長卿¶
𢌞首虜&KR0016;合城下漢兵稀白刃兩相向黃雲愁不飛手中無尺鐡¶
徒欲穿重圍¶
落日更蕭條北風動枯草將軍追虜&KR0016;夜失隂山道戰敗仍樹勲¶
韓彭但空老¶
草枯秋塞上望見漁陽郭胡馬嘶一聲漢兵淚𩀱落誰爲吮癕者¶
此事今人薄¶
目極鴈門道青青邉草春一身事征戰疋馬同辛勤末路成白首¶
功歸天下人¶
𠋣劒白日暮望郷登戍樓北風吹羌笛此夜關山愁㢠首不無意¶
滹河空自流¶
黄沙一萬里白首無人憐報國劒巳折歸鄉身幸全單于古臺下¶
邉色寒蒼然¶
　　　　塞上曲　戎昱¶
<pb:KR4h0024_SBCK_012-13b>¶
樓上𦘕角哀即知兵心苦試問左右人無言淚如雨何意休明時¶
終年事&KR0911;皷¶
　　　　塞下曲　郎士元¶
寳刀塞上兒身經百戰曾百勝壯心竟未嫖姚知白草山頭日&KR0004;¶
没黃沙城下歌聲發蕭條夜靜邉風吹獨𠋣營門望秋月¶
　　　　古塞曲　王季友¶
進軍飛狐北窮宼勢將變日落沙塵昬背河更一戰騂馬黃金勒¶
雕&KR0211;白羽箭射殺左賢王歸奏未央殿欲言塞下事天子不召見¶
東岀咸陽門哀哀淚如霰¶
　　　　出塞曲　劉灣¶
將軍在重圍音信絶不通羽書如流星飛入甘泉宫𠋣是并州兒¶
少年心膽雄一朝隨召募百戰爭王公去年桑乾北今年桑乾東¶
死是征人死功是將軍功汗馬敗秋月疲人卧霜風仍聞左賢王¶
更欲圍雲中¶
<pb:KR4h0024_SBCK_012-14a>¶
　　　　燕歌行(并序)高適¶
開元十年客有御史大夫張公出塞而還作燕歌行以示適感征¶
戍之事因而和焉¶
漢家煙塵在東北漢將辭家破殘賊男兒本自重橫行天子非常¶
賜顏色摐金伐皷下榆關旌旗逶迤碣石間校尉羽書飛瀚海單¶
于獵火照狼山山川蕭條極邉土胡&KR0016;憑凌雜風雨戰士軍前半¶
死生美人帳下猶歌舞大漠窮秋塞草衰孤城落日𨷖兵稀身當¶
恩遇&KR0106;輕敵力盡關山未解圍鐡衣逺戍辛勤乆玉筋應啼別離¶
後少婦城南欲斷膓征人薊北空𢌞首邉風飄飄那可度絶域蒼¶
茫何所有殺氣三時作陣雲寒聲一夜傳刁斗相㸔白刃血紛紛¶
死節從來豈顧勲君不見沙塲征戰苦至今猶憶李將軍¶
　　　　燕支行　王維¶
漢家天將才且雄來時謁帝明光宫萬乗親推𩀱闕下千官出餞¶
五陵東誓辭甲第金門裏身作長城玉塞中衞霍纔堪一&KR0016;將朝¶
<pb:KR4h0024_SBCK_012-14b>¶
廷莫數貳師功趙魏燕韓多勁卒關西俠少何咆勃報讎只是聞¶
甞膽飲酒不曾妨刮骨𦘕㦸琱戈白日寒連旗大斾黃塵没疊皷¶
遥飜瀚海波嗚笳&KR0333;動天山月麒麟錦帶佩吳鉤颯沓青驪躍紫¶
騮抜劒巳斷天驕臂歸鞍共飲月支頭漢兵大呼一當百虜&KR0016;相¶
看哭且愁敎戰雖令赴湯火終知上將伐謀猷¶
　　　　隴頭吟¶
長城少年遊俠客夜上戍樓看太白隴頭明月逈臨關隴上行人¶
夜吹笛關西老將不勝愁駐馬聽之𩀱淚流身經大小百餘戰麾¶
下偏禪萬户侯蘇武纔爲典屬國節毛空盡海南頭¶
　　　　隂山道　白居易¶
隂山道隂山道紇邏敦肥水泉好每至戎人送馬時道傍千里無¶
纎草草盡泉枯馬病羸飛龍但印骨與皮五十疋縑易一疋縑去¶
馬來無了日養無所用土非宜毎&KR0010;死傷十六七縑絲不足女工¶
苦踈織短裁充疋數藕絲蛛綱三丈餘㢠鶻訴稱無用處咸安公¶
<pb:KR4h0024_SBCK_012-15a>¶
主号可敦逺爲可汗頻奏論元和二年下新勑内出金帛酬馬直¶
仍詔江淮馬價縑從此不令踈短織合羅將軍呼萬歳捧授金銀¶
與縑綵誰知&KR0219;虜啓貪心明年馬來多一倍縑漸好馬漸多隂山¶
虜柰爾何¶
　　　　胡無人　李白¶
嚴風吹霜海草凋筋簳精堅胡馬驕漢家戰士三十萬將軍兼領¶
霍膘姚流星白羽腰間挿劒花秋蓮光出匣天兵照雪下玉關虜¶
箭如沙射金甲雲龍風虎盡交迴太白入月敵可摧敵可摧旄頭¶
滅履胡之膓渉胡血懸胡青天上埋胡紫塞傍胡無人漢道昌¶
　　　　飲馬長城窟　釋子蘭¶
游客長城下飲馬長城窟馬嘶聞水腥爲浸征人骨豈不是流泉¶
終不成潺湲洗盡骨上土不洗骨中寃骨&KR0002;不流水四海有還魂¶
空流嗚咽聲聲中疑是言¶
　　　　關山月　張籍¶
<pb:KR4h0024_SBCK_012-15b>¶
秋月明朗關山上山中行人馬蹄響關山秋來雨雪多行人見月¶
唱邉歌海邉漠漠天氣白胡兒夜度黃龍磧軍中探&KR0016;暮出城伏¶
兵暗處低旌㦸漢水連天霜草平野駝㝷水磧中鳴隴頭風急鴈¶
不下沙場苦戰多流星可憐髙國關山道年年戰骨多秋草¶
　　　　古長城吟　王翰¶
長安少年無逺圖一生唯羡執金吾騏驎前殿拜天子走馬爲君¶
西擊胡胡沙獵獵吹人面漢虜相逢不相見遥聞鍾皷動地來傅¶
道單于夜猶戰此時顧恩寧顧身爲君一行摧萬人壯士揮戈迴¶
白日單于濺血染朱輪𢌞來飲馬長城窟長城道傍多白骨問之¶
耆老何代人云是秦王築城卒黃昏塞北無人煙&KR0017;哭啾啾聲沸¶
天無罪見誅功不賞孤魂流落此城邉當昔秦王按劒起諸侯膝¶
行不敢視富國彊兵二十年築怨興徭九千里秦王築城何太愚¶
天實亡秦非北胡一朝禍起蕭墻内渭水咸陽不復都¶
　　　　長城作　鮑溶¶
<pb:KR4h0024_SBCK_012-16a>¶
蒙公虜生人北築秦氏寃禍興蕭墻内萬里防禍根城成六國亡¶
宫闕啓千門生人半爲土何用空中原柰何天下人骨肉尚酬恩¶
投沙擁海水安得不乆翻乗髙𢡖人䰟寒日易黃昏枯骨貫折鐡¶
沙中如有言萬古驪山葬誰知野火燔¶
　　　　古築城曲(五首)元稹¶
年年塞下丁長作出塞兵自從冒頓强官築&KR0210;虜城¶
築城須努力城髙&KR0210;得賊但恐賊路多有城&KR0210;不得¶
丁口傳父口莫問城堅否平城&KR0013;虜圍漢斸城墻走¶
兹虜請休和虜徃騎來過半疑兼半信築城猶嵳峩¶
築城安敢煩願聽丁一言請築鴻臚寺兼愁虜出關¶
　　　　築城詞　張籍¶
築城去千人萬人齊抱杵重重土堅試行錐軍吏執鞭催作遲來¶
時一年深磧裏著盡短衣渴無水力盡不得抛杵聲杵聲未定人¶
皆死家家養男當門户今日作君城下土¶
<pb:KR4h0024_SBCK_012-16b>¶
　　　　築城詞(二首)陸龜蒙¶
城上一焙土手中千萬杵築城畏不堅堅城在何處¶
莫歎將軍逼將軍要却敵城髙功亦髙爾命何勞惜¶
　　　　𦗟董大彈胡笳聲兼語弄&KR0009;房給事　李頎¶
蔡女昔造胡笳聲一彈一十有八拍胡人落淚向邉草漢使斷膓¶
對歸客古戍蒼蒼烽火寒大荒隂沉飛雪白先拂商絃後角羽四¶
郊秋葉驚摵摵董夫子通神明深山竊𦗟來妖精言遲更速皆應¶
手將徃復旋如有情空山百鳥散還合萬里浮雲隂且晴嘶酸鶵¶
鷹失羣夜斷絶胡兒戀母聲川爲靜其波鳥亦罷其鳴烏珠部落¶
家鄕逺邏逤沙塵哀怨生出音變調忽飄灑長風吹林雨墮瓦迸¶
泉颯颯飛木末野鹿&KR0687;&KR0687;走堂下長安城連東掖垣鳯凰池對青¶
𤨏門高才脫略名與利日夕望君抱琴至¶
重校正唐文粹卷第十二¶
