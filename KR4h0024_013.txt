# -*- mode: mandoku-view; -*-
#+TITLE: 唐文粹
#+DATE: 2015-09-11 21:27:11.848171
#+PROPERTY: ID KR4h0024
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 13
#+PROPERTY: FILE SB04n0194-013唐文粹-卷第十三.
<pb:KR4h0024_SBCK_013-1a>¶
重校正唐文粹卷第十三¶
　　　　　　　　　　　　吳興姚　鉉　纂¶
詩丁(揔六十六首)¶
　樂府辭下¶
　　神仙十二¶
　　　歩虛詞十首(道士/吳筠)歩虛詞(髙駢)夢上天(元稹)¶
　　俠少十七¶
　　　結客少年塲(盧照/隣)邯鄲少年行(鄭錫)邯鄲少年行(髙適)¶
　　　少年子(李白)少年行二首(王維)少年詞(李百藥)¶
　　　少年行(張籍)少年行(崔國輔)俠客行(元稹)¶
　　　俠客行(李白)刺年少(李賀)古遊俠呈軍中諸將(崔/顥)¶
　　　青樓曲(王昌齡)劒客(賈島)壯士吟(孟遟)¶
　　　結韈子(李白)¶
　　行樂十三¶
<pb:KR4h0024_SBCK_013-1b>¶
　　　　楚宫行(張籍)上之回(李白)陽春歌¶
　　　　皷吹入朝曲　白紵詞三首　冬白紵(元稹)¶
　　　　相逢行(李白)古樂府(權德輿)朝來曲(王昌齡)¶
　　　　將進酒(李白)&KR0005;進酒(李賀)¶
　　　追悼一¶
　　　　李夫人(白居易)¶
　　　愁苦六¶
　　　　古別離(李端)古別離(孟郊)遊子吟(李益)¶
　　　　遊子吟(孟郊)苦熱行(王轂)苦寒吟(孟郊)¶
　　　鳥獸花卉十三¶
　　　　八駿圖(白居易)天馬歌(李白)紫騮馬¶
　　　　騘馬行(杜甫)猛虎行(李白)猛虎行(李賀)¶
　　　　白虎行　烏棲曲(李白)烏夜啼¶
　　　　艾如張(李賀)野田黃雀行(李白)採蓮曲(張籍)¶
<pb:KR4h0024_SBCK_013-2a>¶
　　　採蓮曲(李白)¶
　　古城道路四¶
　　　石城(鄭谷)沙路曲(李賀)沙堤行呈裴相公(張/籍)¶
　　　洛陽陌(李白)¶
　　　　歩虚詞十首　道士吳筠¶
衆仙仰靈範肅駕朝神宗金景相照曜逶迤昇太空七玄巳髙飛¶
火鍊生珠宫餘慶逮天壤平和王道融八威清遊氣十絶舞祥風¶
使我躋陽源其來自隂功逍遙太霞上真鑒靡不通¶
逸轡登紫清元乗邁奔電閬風隔三天俯視猶可見玉闥摽敞朗¶
瓊林鬱葱蒨自非挺金骨焉得諧夙願真朋何森森合景恣遊宴¶
良㑹忘淹留千齡纔一眄¶
三宫發明景朗照同鬱儀紛然馳飈欻上采空清蕤令我洞金色¶
後天耀瓊姿心恊太虛靜寥寥竟何思玄中有至樂淡泊終無爲¶
但與正真友飄颻散遨嬉¶
<pb:KR4h0024_SBCK_013-2b>¶
稟化凝正氣錬形爲真仙忘心符元宗返本恊自然帝一集絳宮¶
流光出丹玄元英與桃君朗詠長生篇六府煥明霞百關羅紫煙¶
飇車渉寥廓靡靡乗景遷不覺雲路逺斯須遊萬天¶
扶桑誕&KR0004;景羽蓋凌晨霞倐欻造西域嬉遊金母家碧津湛洪源¶
灼爍敷荷花煌煌青琳宮璨璨列玉華真氣溢絳府自然思無邪¶
俯矜區中士夭濁良可嗟¶
瓊臺劫爲仞&KR0012;暎大羅表常有三素雲凝光自飛繞羽童泛明霞¶
升降何縹緲鸞鳯吹雅音栖翔絳林摽玉虛無晝夜靈景何皎皎¶
一覩太上京方知衆天小¶
灼灼青華林靈風振瓊柯三光無冬春一氣清且和廻首邇結鄰¶
傾眸親曜羅豁落制六天流鈴威百魔緜緜慶不極誰謂椿齡多¶
髙情無侈靡遇物生華光至樂無簫歌金玉音琅琅或登眀眞臺¶
宴此羽景堂杳靄結寳雲霏微散靈香天人誠遐曠歡㤗不可量¶
爰從太微上肆覲虚皇尊騰我八景與威遟入天門旣登玉宸庭¶
<pb:KR4h0024_SBCK_013-3a>¶
肅肅仰紫軒敢問龍漢末如何闢乾坤怡然輟雲璈告我希夷言¶
幸聞至精理方見造化源¶
二氣播萬有化機無停輪而我操其端乃能出陶鈞寥寥大漠上¶
所遇皆清眞澄瑩含元和氣同自相親絳樹結丹實紫霞流碧津¶
以兹保童嬰永用超形神¶
　　　　歩虛詞　高駢¶
青溪道士人不識上天下天鶴一&KR0215;洞門深鎻碧牎寒滴露研朱¶
&KR0039;周易¶
　　　　夢上天　元稹¶
夢上髙髙天髙髙蒼蒼髙不極下視五嶽塊纍纍仰天依舊蒼蒼¶
色蹋雲聳身身更上攀天下天攀未得西瞻&KR0002;木免輪仾東望蟠¶
桃海波黑日月之光不到此非暗非明煙塞塞天悠地逺身跨風¶
下無階梯上無力來時畏有他人上截斷龍胡斬鵬翼茫茫漫漫¶
方自悲哭向青雲搯(音/叨)素臆哭聲厭咽旁人惡喚起驚悲淚飄露¶
<pb:KR4h0024_SBCK_013-3b>¶
千慚萬謝喚厭人向使無君終不寤¶
　　　　結客少年塲　盧照鄰¶
長安重遊俠洛陽冨才雄玉劒浮雲騎金鞭眀月弓&KR0242;雞通渭北¶
走馬向關東孫賔遥見待郭解暗相通不受千金爵誰論萬里功¶
將軍下天上虜&KR0016;入雲中&KR0463;火夜似月兵氣暁成虹横行徇知巳¶
&KR0018;羽逺征戎龍旌昬朔霧鳥陣卷寒風追奔瀚海咽戰罷隂山空¶
歸來謝天子何如馬上翁¶
　　　　邯鄲少年行　鄭錫¶
霞鞍金口騮豹䄂紫貂裘家住叢臺下門前漳水流喚人呈楚舞¶
借客試吳鉤見說秦兵至甘心赴國讎¶
　　　　邯鄲少年行　高適¶
邯鄲城西遊俠子自言生長邯鄲裏千場縱愽家仍冨數處報讎¶
身不死宅中歌&KR0015;日紛紛門外車馬長如雲未知肝膽向誰是令¶
人&KR0077;憶平原君君不見今交態薄黃金用盡還踈索以兹感歎辭¶
<pb:KR4h0024_SBCK_013-4a>¶
舊遊更於時事無所求且與少年飲美酒徃來射獵西山頭¶
　　　　少年子　李白¶
青雲少年子挾彈章臺左鞍馬四&KR0065;開突如流星過金丸落飛鳥¶
夜入瓊樓卧夷齊是何人獨守西山餓¶
　　　　少年行二首　王維¶
新豐羙酒斗十千咸陽遊俠多少年相逢意氣爲君飲繫馬髙樓¶
垂柳&KR0065;¶
漢家君臣歡宴終髙議雲臺論戰功天子臨軒賜侯印將軍佩出¶
明光宫¶
　　　　少年詞　李百藥¶
始酌文君酒新吹弄玉簫少年不歡樂何以盡芳朝千金笑裏面¶
一搦掌中腰掛冠豈憚宿迎拜不勝嬌&KR0009;語少年子無辭歸路遥¶
　　　　少年行　張籍¶
少年從出獵長楊禁中新拜羽林郞獨到輦前射&KR0031;虎君王手賜¶
<pb:KR4h0024_SBCK_013-4b>¶
黃金璫日日&KR0242;雞都市裏贏得寳刀重刻字百里報讎夜出城平¶
明還在倡樓醉遥聞虜到平陵下不待詔書行上馬斬得名王獻¶
桂宫封侯起第一日中不爲六郡良家子百戰始取邉城功¶
　　　　少年行　崔國輔¶
遺却&KR0226;瑚鞭白馬驕不行章臺折楊柳春草路傍情¶
　　　　俠客行　元稹¶
俠客不怕死怕在事不成事成不肯藏姓名我非竊賊誰夜行白¶
日堂堂殺&KR0061;盎九衢草草人面青此客此心歸海鯨海鯨露背横¶
滄溟海波分作兩處生分海減力俠客有謀人莫測三尺鐡虵延¶
二國¶
　　　　俠客行　李白¶
趙家縵胡纓吳鉤霜雪明銀鞍照白馬颯沓如流星十歩殺一人¶
千里不留行事了拂衣去深藏身與名閑過信陵飲脫劒&KR0176;上橫¶
將炙啖朱亥持觴勸侯嬴三盃吐然諾五嶽倒爲輕眼花耳熱後¶
<pb:KR4h0024_SBCK_013-5a>¶
意氣素蜺生救趙揮金鎚邯鄲先震驚千秋二壯士炟赫大梁城¶
縱死俠骨香不慚世上英誰能書閣下白首太玄經¶
　　　　刺年少　李賀¶
青騘馬肥金鞍光龍腦入縷羅衫香羙人狎坐飛瓊觴貧人喚云¶
天上郞別起髙樓連碧篠絲曳紅鱗出深沼有時半醉百花前背¶
把金丸落飛鳥自說生來未爲客一身羙妾過三百豈知斸地種¶
田家官稅頻催没人識長金積玉誇豪毅毎揖閑人多意氣生來¶
不讀半行書秪把黃金買身貴少年安得長少年海波尚變爲桑¶
田枯榮逓傳急如箭天公不肯於君偏莫道韶華鎭長在白頭面¶
皺專相待¶
　　　　古遊俠呈軍中諸將　崔顥¶
少年&KR0018;膽氣好勇復知幾杖劒出門去&KR0012;城逢合圍殺人遼水上¶
走馬漁陽歸錯落金鎻甲蒙茸貂䑕衣還家且行獵&KR0211;矢速如飛¶
地逈鷹犬疾草深孤兎肥腰間帶兩綬轉眄生光輝顧謂今日戰¶
<pb:KR4h0024_SBCK_013-5b>¶
何如隨建威¶
　　　　青樓曲　王昌齡¶
白馬金鞍從武皇旌旗十萬宿長楊樓頭小婦鳴箏坐遥見飛塵¶
入建章馳道楊花滿御溝紅粧縵綰上青樓金章紫綬千餘騎夫¶
壻朝廻&KR0004;拜侯¶
　　　　劒客　賈㠀¶
十年磨一劒霜刃未曽試今日把似君誰有不平事¶
　　　　壯士吟　孟遟¶
壯士何曾悲悲即無迴期如何易水上未歌先淚垂¶
　　　　結襪子　李白¶
燕南壯士吳門豪筑中置鈆魚隱刀感君恩重許君命太山一擲¶
輕鴻毛¶
　　　　楚宫行　張籍¶
章華宫中九月時桂花半落紅橘垂江頭騎火照輦道君王夜從¶
<pb:KR4h0024_SBCK_013-6a>¶
雲夢歸霓旌鳳蓋到&KR0031;闕臺上重重歌吹發千門萬户開相當燭¶
籠左右列成行下輦更衣入洞房洞房侍女盡焚香玉階羅幕微¶
有霜齊言此夕樂未央玉酒湛湛盈華觴絲竹次第鳴中堂巴姬¶
起舞向君王迴身垂手結明璫願君千年萬年夀朝出射麋夜飲¶
酒¶
　　　　上之回　李白¶
三十六離宫樓臺與天通閣道歩行月美人愁煙空恩踈寵不及¶
桃李傷春風&KR0075;樂意何極金輿向回中萬乗出黃道千旗&KR0045;彩虹¶
前軍細柳北後涉甘泉東豈問渭川老寧邀襄野童秋暮瑶池宴¶
歸來樂未窮¶
　　　　陽春歌¶
長安白日照春空緑楊結煙垂裊風披香殿前花始紅流芳發色¶
繡戸中繡戸中相經過飛燕皇后輕身舞紫宫夫人絶世歌聖君¶
三萬六千日歲歲年年柰樂何¶
<pb:KR4h0024_SBCK_013-6b>¶
　　　　鼓吹入朝曲¶
金陵控海浦渌水帶吳京鐃歌列騎吹颯沓列公卿搥鍾速嚴糚¶
伐鼔啓重城天子憑玉案劒履&KR0002;雲行日出照萬户簪裾爛明星¶
朝罷沐浴閑遨遊閬風亭濟濟&KR0031;闕下歡娛樂恩榮¶
　　　　白紵詞三首¶
&KR0045;淸音&KR0036;皓齒北方佳人東鄰子且吟白紵停渌水長袖拂面爲¶
君起寒雲夜卷霜海空胡風吹天飄塞鴻玉顔滿堂樂未終館娃¶
日落歌塵濛¶
月寒江清夜沉沉羙人一笑千黃金垂羅舞縠&KR0045;哀音郢中白雪¶
且莫吟子夜吳歌動君心動君心兾君賞願作天池&KR0031;鴛鴦一朝¶
飛去緑雲上¶
呉刀翦綵縫舞衣眀粧麗服奪春輝&KR0045;眉轉袖&KR0002;雪飛傾城獨立¶
世所稀激楚結風醉忘歸髙堂月落燭巳微玉&KR0107;挂纓君莫違¶
　　　　冬白紵　元稹¶
<pb:KR4h0024_SBCK_013-7a>¶
呉宫夜長宮漏&KR0323;簾幕四垂燈熖暖西施自舞王自管雪紵翻翻¶
鶴翎散(上/聲)促節牽繁舞腰軟舞腰軟王罷飲蓋覆西施鳳花錦身¶
作牀臂爲枕朝珮瑽瑽王晏寢醒來閤門報無事子胥死後言爲¶
諱近王之臣諭王意共笑越王窮惴惴夜夜抱冰寒不睡¶
　　　　相逢行　李白¶
朝騎五花馬謁帝出銀臺秀色誰家子雲車珠箔開夾轂相借問¶
知從天上來邀入青綺門當歌共銜盃銜盃映歌扇似月雲中見¶
相見不得親不如不相見相見情巳深未語可知心胡爲返空閨¶
&KR0012;眠愁錦衾錦衾與羅帷&KR0414;綿㑹有時春風正澹蕩暮&KR0040;來何遟¶
後因三春鳥更報長相思¶
　　　　古樂府　權德輿¶
光風澹蕩百花吐樓上朝朝學歌舞身年二八壻侍中㓜妹承恩¶
兄尚主緑䆫珠箔繡鴛鴦侍婢先焚百和香鸎啼日出不知曙寂¶
寂羅幃春夢長¶
<pb:KR4h0024_SBCK_013-7b>¶
　　　　朝來曲　王昌齡¶
月昃鳴珂動花連繡户春盤龍玉臺鏡唯待&KR0030;眉人¶
　　　　將進酒　李白¶
君不見黃河之水天上來奔流到海不復㢠君不見髙堂眀鏡悲¶
白髪朝如靑絲暮如雪人生得意須盡歡莫使金樽空對月天生¶
我材必有用千金散盡還復來烹羊宰牛且爲樂㑹須一飲三百¶
盃岑夫子丹丘生與君歌一曲請君爲我&KR0234;鍾鼎玉帛不足貴但¶
願長醉不願醒古來賢逹皆寂寞惟有飮者留其名陳王昔時宴¶
平樂斗酒十千恣歡謔主人何爲言少錢且須沽酒對君酌五花¶
馬千金裘呼兒將出換羙酒與爾同銷萬古愁¶
　　　　將進酒　李賀¶
瑠璃鍾琥珀濃小槽酒滴眞珠紅烹龍炮鳯玉脂泣羅幃翠幕圍¶
春風吹龍笛擊鼉鼔皓齒歌細腰舞況是靑春日將暮桃花亂落¶
如紅&KR0040;勸君終日酩酊歸酒不到劉伶墳上土¶
<pb:KR4h0024_SBCK_013-8a>¶
　　　　李夫人　白居易¶
漢武帝&KR0004;䘮李夫人夫人病時不肯别死後留得生前恩君恩不¶
盡念未巳甘泉殿裏令冩眞丹青畫出竟何益不言不&KR0015;愁殺人¶
又令方士合靈藥玉釜煎煉金爐焚九華帳深夜悄悄反魂香降¶
夫人䰟夫人之䰟在何許香煙引到焚香處旣來何苦不須&KR0119;縹¶
緲悠&KR0045;還滅去去何速兮來何遟是耶非耶兩不知翠蛾髣髴平¶
生貌不似昭陽寢疾時䰟之不來君心苦䰟之來兮君亦悲背燈¶
隔帳不得語安用暫來還見違傷心不獨漢武帝自古及今皆&KR0002;¶
斯君不見穆王三日哭重璧臺前傷盛姬又不見秦陵一掬淚馬¶
嵬坡下念楊妃縱令妍姿&KR0233;質化爲土此恨長在無銷期生亦惑¶
死亦惑凡物惑人忘不得人非木石皆有情不如不遇傾城色¶
　　　　古别離　李端¶
水國葉黄時洞庭霜落夜行舟聞商賈宿在楓林下此地送君還¶
茫茫似夢間後期知幾日前路轉多山巫峽通湘浦迢迢隔雲&KR0040;¶
<pb:KR4h0024_SBCK_013-8b>¶
天晴見海檣月落聞津鼓人老自多愁水深難急流清宵歌一曲¶
白首對汀洲¶
　　　　古別離　孟郊¶
松仙雲繚繞萍俗水分離雲去有歸日水分無合時春芳役&KR0031;目¶
春色柔四支楊柳織别愁千條萬條絲¶
　　　　遊子吟　孟益¶
女羞夫壻薄客耻主人賤過逢同衆流低迴愧相見君非青銅鏡¶
何事空照面莫以衣上塵不謂心如練人生當榮盛待士勿言倦¶
君㸔白日晩不異弦上箭¶
　　　　遊子吟　孟郊¶
慈母手中線遊子身上衣臨行宻宻縫意恐遟遟歸誰言寸草心¶
報得三春暉¶
　　　　苦熱行　王轂¶
祝融南來鞭火龍火旗熖熖燒天紅日輪當午凝不去萬國如在¶
<pb:KR4h0024_SBCK_013-9a>¶
洪爐中五嶽翠乾雲彩滅陽侯海底愁波竭何當一夕金風發爲¶
我掃却天下熱¶
　　　　苦寒吟　孟郊¶
天色寒青蒼北風呌枯桑厚冰無裂文短日有冷光&KR0251;石不得火¶
壯隂奪正陽苦調更何言乆吟成此章¶
　　　　八駿圖　白居易¶
穆王八駭天馬駒後人愛之冩爲圖背如龍兮頸如象骨竦筋髙¶
脂肉壯日行萬里疾如飛穆王獨乗何所之四荒八極蹋欲徧三¶
十二蹄無歇時屬車軸折趂不及黃屋草生棄&KR0002;遺瑤池西赴王¶
母宴七廟經年不親薦璧臺南與盛姬遊眀堂不復朝諸侯白雲¶
黃竹歌聲動一人荒樂萬人愁周從后稷到文武積德累功世勤¶
苦豈知纔及四代孫心輕王業如&KR0069;土由來&KR0057;物不在大能蕩君¶
心即爲害文帝却之不肯乗千里馬去漢道興穆王得之不爲戒¶
八駿駒來周室壞至今此物世稱珍不知房星之精下爲怪八駿¶
<pb:KR4h0024_SBCK_013-9b>¶
圖君莫愛¶
　　　　天馬歌　李白¶
天馬來出月氐窟背爲虎文龍翼骨嘶靑雲振緑髪蘭筋權竒走¶
滅没騰崑崙歷西極四足無一蹶雞鳴刷燕晡秣越神行電邁躡¶
慌惚天馬呼飛龍趨目眀長庚臆&KR0031;鳧尾如流星首渴烏口噴紅¶
光汙溝珠曽陪時龍躍天衢羈金絡月照皇都逸氣稜稜凌九區¶
白璧如山誰敢沽迴頭笑紫燕但覺爾輩愚天馬奔戀君軒駷躍¶
驚矯浮雲飜萬里足躑躅遥瞻閶闔門不逢寒風子誰採逸景孫¶
自雲在靑天丘陵逺崔嵬鹽車上峻坂倒行逆施畏日晩伯樂翦¶
拂中道遺少盡其力老棄之願逢田子方惻然爲我悲雖有玉山¶
禾不能療苦飢嚴霜五月凋桂枝伏瀝銜&KR0072;摧兩眉請君贖獻穆¶
天子猶堪弄影舞瑶池¶
　　　　紫騮馬¶
紫騮行且嘶&KR0031;飜碧玉&KR2324;臨流不肯渡似惜錦障泥白雪關山逺¶
<pb:KR4h0024_SBCK_013-10a>¶
黃雲海樹迷揮鞭萬里去安得念春閨¶
　　　　騘馬行　杜甫¶
鄧公馬癖人共知&KR0004;得花騘大宛種夙昔傳聞思一見牽來左右¶
神皆竦雄姿逸態何崷崪顧影驕嘶自矜寵兩目淸熒夾鏡懸肉¶
&KR0952;碨礧連錢動朝來乆試華軒下未覺千金滿髙價赤汗微生白¶
雪毛銀鞍却覆香羅帕卿家舊賜公取之天廐眞龍此其亞晝洗¶
須騰涇渭深夕趨可刷幽并夜吾聞良&KR0185;老始成此馬數年人更¶
驚豈有四蹄疾於鳥不與八駿俱先鳴時俗造次那得致雲霧晦¶
冥方降精近聞下詔喧都邑肯使騏鱗地上行¶
　　　　猛虎行　李白¶
朝作猛虎行暮作猛虎吟膓斷非關隴頭水淚下不爲雍門琴旍¶
旌&KR0813;紛兩河道戰鼓驚山欲傾倒秦人半作燕地囚胡馬翻㘅洛¶
陽草一輸一失關下兵朝降夕叛幽薊城巨鼇未斬海水動魚龍¶
奪走安得寧頗似楚漢時翻覆無定止朝過&KR0054;浪沙暮入淮隂市¶
<pb:KR4h0024_SBCK_013-10b>¶
張良未遇韓信貧劉項存亡在兩臣暫到下邳受兵略來投漂母¶
作主人賢哲栖栖古如此今時亦棄青雲士有䇿不敢犯龍鱗竄¶
身南國避胡塵寶書長劒挂高閣金鞍駿馬散故人昨日方爲宣¶
城客掣鈴交通二千石有時六愽快壯心遶牀三帀呼一擲楚人¶
毎道張旭竒心藏風雲世莫知三吳&KR0022;伯皆顧盻四海雄俠兩追¶
隨蕭曹曽作沛中吏攀龍附鳳當有時溧陽酒樓三月春楊花茫¶
茫愁殺人胡人緑眼吹玉笛吴歌白紵飛梁塵丈夫相見且爲樂¶
搥牛撾皷㑹衆賔我從此去釣東海得魚笑&KR0009;情相親¶
　　　　猛虎行　李賀¶
長戈莫春彊弩莫抨乳孫哺子教得生獰舉頭爲城掉尾爲旌東¶
海黄公愁見夜行道逢騶虞牛哀不平何用尺刀壁上雷鳴泰山¶
之下婦人哭聲官家有程吏不敢聽¶
　　　　白虎行¶
火烏日暗崩騰雲秦皇虎視蒼生羣燒書滅國無暇日鑄劒佩玦¶
<pb:KR4h0024_SBCK_013-11a>¶
唯將軍玉壇設醮思沖天一世二世當萬年燒丹未得不死藥拏¶
舟海上尋神仙鯨魚張鬛海波沸耕人半作征人&KR0017;雄豪氣猛如¶
&KR0395;煙無人爲決天河水誰最苦兮誰最苦報人義士深相許漸離¶
擊筑荆卿歌荆卿把酒燕丹語劒如霜兮膽如鐡出燕城兮望秦¶
月天授秦風祚未終衮龍衣&KR0039;荆卿血朱旗卓地白蛇死漢皇却¶
是眞天子¶
　　　　烏棲曲　李白¶
姑蘇臺上烏棲時吳王宫裏醉西施吳歌楚舞歡未畢靑山猶銜¶
半邉日銀箭金壼漏水多起㸔秋月墜江波東方漸高柰爾何¶
　　　　烏夜啼¶
黃雲城邊烏欲棲歸飛啞啞枝上啼機中織錦秦川女碧紗如煙¶
隔窻語停梭悵然憶逺人獨宿&KR0012;房淚如&KR0040;¶
　　　　艾如張　李賀¶
錦䄡䄖繡襠&KR0237;彊彊啄食哺爾鶵壟東卧穟滿風&KR0040;莫逐良媒壟¶
<pb:KR4h0024_SBCK_013-11b>¶
西去齊人織網如素空張在野田平碧中網絲漠漠無形影誤爾¶
觸之傷首紅艾葉緑花誰翦刻中藏禍機不可識¶
　　　　野田黃雀行　李白¶
遊莫逐炎洲翠棲莫近吳宫燕炎洲逐翠遭網羅吳宮火起焚爾¶
窠蕭條兩翅蓬蒿下縱有鷹鸇柰爾何¶
　　　　採蓮曲　張籍¶
秋江岸邊蓮子多採蓮女兒凭舩歌青房圓實齊戢戢爭前競折¶
&KR0222;㣲波試索綠莖不尋藕斷處絲多刺傷手白練束腰䄂半卷不¶
挿玉&KR0107;䊋梳淺舩中未滿渡前洲借問阿誰家住逺歸時共待暮¶
潮上自弄芙蓉還蕩槳¶
　　　　採蓮曲　李白¶
&KR0002;耶溪傍採蓮女笑隔荷花共人語日照新䊋水底明風飄香䄂¶
空中舉岸上誰家遊冶郞三三五五映垂楊紫騮嘶入落花去見¶
此踟蹰空斷膓¶
<pb:KR4h0024_SBCK_013-12a>¶
　　　　石城　鄭谷¶
石城昔爲莫愁郷莫愁魂散石城荒江人依舊棹舴艋江岸還飛¶
&KR0031;鴛鴦帆去㠶來風浩渺花開花謝春悲涼煙濃草逺望不盡千¶
古漢陽閑夕陽¶
　　　　沙路曲　李賀¶
柳隂半眠丞相樹珮馬玎玲蹋沙路斷燼遺香䙚翠煙獨&KR0016;鳴蹄¶
上天去帝家玉龍摐九關帝前簪笏稱南山獨垂重印押千官金¶
科&KR0144;字紅屈盤沙路歸來聞好語旱火不光天下&KR0040;¶
　　　　沙隄行呈裴相公　張籍¶
長安大道沙爲隄旱風無塵暖無泥宫中玉漏下三刻朱衣導&KR0016;¶
丞相來路傍高樓息歌吹千車不行行者避街官閭吏相傳呼宫¶
前十里唯空衢白麻詔下移相印新隄未成舊隄盡¶
　　　　洛陽陌　李白¶
白玉誰家郞迴車渡天津看花東陌上驚動洛陽人¶
<pb:KR4h0024_SBCK_013-12b>¶
¶
重校正唐文粹卷第十三¶
