# -*- mode: mandoku-view -*-
#+TITLE: 唐文粹
#+DATE: 2015-09-23 10:31:59
#+PROPERTY: JUAN 42


代是非七¶
　　　　西伯受命稱王議(梁肅/)
　　　　魯議髙郢¶
　　　　漢髙祖偽游雲夢議(髙㕘/)
<pb:KR4h0024_WYG_042-1b>
　　　　貓鼠議(崔祐甫/)¶
　　　　酷吏傳議(權徳輿/)
　　　　世祖封不義侯議¶
　　　　後漢賊臣董卓廟議(髙適/)¶
　　　喪制五¶
　　　　定服制議(魏徵令狐徳棻等/)
　　　　駮行三年之服議(張東之/)¶
　　　　服母齊衰三年議(田再思/)
<pb:KR4h0024_WYG_042-2a>
　　　　改葬服議(韓愈/)¶
　　　　廣喪朋友議(崔祐甫/)¶
　　西伯受命稱王議　　　　　　梁　肅¶
太史公曰詩人道西伯以受命之年稱王而㫁虞芮之
訟遂追王<md:KR4h0024_SBCK_042-1b>¶太王王季改正朔易服色十年而崩或謂大
雅序文王受命作周¶泰誓序十有一年武王伐殷妄徵
二經以實其說予以為反經非¶聖不可以訓莫此為甚
焉嘗試言之夫惟聖人無作作則為萬代¶法仲尼美文
<pb:KR4h0024_WYG_042-2b>
王之徳曰三分天下有其二以服事殷又曰内文明¶而
外柔順以䝉大難文王以之未有南面稱王而謂之服
事易姓¶創制而謂之柔順仲尼稱武王之烈曰湯武革
命又曰武王末受¶命未有父受之而子復革命父為天
子而子云末受當武王之會孟津¶也告諸侯曰汝未知
天命未可以誓師也曰惟我文考大統未集予¶小子其
承厥志孰有王者出征復俟天命大統既改而復云未
集¶禮大傳稱牧野之師既事而退遂柴于上帝追王太
<pb:KR4h0024_WYG_042-3a>
王王季文王改¶正朔殊徽號若虞芮之嵗稱王則不應
復云追王王制既行則不¶應復云改殊是皆反經者也
夫大者天地其次君臣聖人知定位¶之不可易也故制
為上下之禮財成天地之道使各當其分而不¶相間若
億兆之去留天命之與奪則存乎其時聖人順而行之
故<md:KR4h0024_SBCK_042-2a>¶謳謌所歸而舜禹揖讓桀紂惡盈則湯武放伐所謂
後天而奉天¶時不得己而為之者也若殷道未絶紂凶
未極而遂稱王以令天¶下則不可謂至徳也己此其非
<pb:KR4h0024_WYG_042-3b>
聖者也予以為大雅作周之義蓋¶取夫積徳累仁為海
内所歸往武王因之遂成大業非所謂革命¶易姓為作
周也泰誓紀年蓋武王周公追考前文陳王業之盛自¶
虞芮始故㫁為受命之嵗仲尼憲章文武故因而敘之
曰十有一¶年武王伐殷非所謂自稱王而為之數也文
王既殁經義斯在如¶曰不然以俟君子¶
　　魯議　　　　　　　　　　　髙　郢¶
周公居攝七年致政而殁成王康王追思其徳命魯侯
<pb:KR4h0024_WYG_042-4a>
代代祀以¶天子禮樂魯君得乗大輅建太常外祭郊社
内祭嘗禘虞夏商周¶之服器與官兼而用之以廣魯於
天下郢竊謂自天子至于庶人¶尊卑貴賤待禮而别豐
者不可殺殺者不可豐成康過賜非禮也¶魯君受賜亦
非禮也何則郢聞有位而後行典禮仲尼不臣門人<md:KR4h0024_SBCK_042-2b>¶非
君也季札不嗣吴爵非長也周公不王而以禮樂王者
是以非¶禮誣周公也設欲誣周公以非禮曽謂昊天上
帝亦可誣乎奈何¶使魯人郊昔孔子憤歎於衰周而欲
<pb:KR4h0024_WYG_042-4b>
求禮於魯及覩其僣乃言曰¶魯之郊禘非禮也周公其
衰乎魯用天子禮樂者本以郊上帝既¶非聲明文物之
不當用可知矣又恐來者以杞宋用王禮為疑因¶言杞
之郊也禹也宋之郊也契也是天子之事守也杞宋二
王後¶得守先祖禮樂魯何守而用之邪猶懼其未能又
言曰天子祭天¶地諸侯祭社稷祝嘏莫敢易其常古是
謂大嘏此乃申言名位不¶同禮亦異數之定分也夫子
之言昭昭如掲日月而學者或以為¶事更聖人未聞可
<pb:KR4h0024_WYG_042-5a>
否難措辭於魯議者於謙黙之道則可矣於發¶揮之義
恐未盡也詩曰爾之教矣民胥效矣魯侯用王禮其臣
亦¶用侯之禮故季氏舞八佾旅泰山設公廟歌雍徹嗟
乎禮之不早¶辯也如此古者父為天子諸侯子為士祭
禮従子不得従其父晉¶應韓武王之穆得用備物享武
王乎若享非禮之褒是周公不得為<md:KR4h0024_SBCK_042-3a>¶聖也如其不享是
成康秖以王者禮樂餒周公于魯矣安在其康¶乎且周
公之績孰與伊尹佐商成康之明孰與太戊崇異伊尹
<pb:KR4h0024_WYG_042-5b>
不¶過號為保衡至于沃丁太戊亦不加以王禮或謂周
公叔父也於¶伊尹而為親故尊而異之夫太伯太王之
元子三以天下讓於王¶季王季得之以傳祚於文武故
孔子曰泰伯其可謂至徳也己矣¶及武王克紂追王太
王王季文王而不追王泰伯豈武王忘泰伯之¶徳而不
親乎蓋以等威之禮名分之别為萬代之準不為一人
私¶也夫人情無常以禮為常以禮従情動則有悖且如
王者祖有功¶而宗有徳祖宗之廟代代不毁大凡繼體
<pb:KR4h0024_WYG_042-6a>
之君皆欲祖宗其父至¶于功徳未著不敢妄加廟稻者
情非不欲限禮而已矣故禮之行¶於宗廟父子不得遂
其私而況成康又得以天地之公器大典獨¶私於周公
乎周公有大勲于周土田附庸以益之則可秬鬯圭瓉¶
以賜之則可若天子禮樂成康所恃以為尊也胡可以
假人成康¶雖欲尊於周公伯禽其忍受之以出僣其君
入陷其父乎若周公<md:KR4h0024_SBCK_042-3b>¶躬制禮樂墳土未乾而子孫不克
負荷亂王者之度孔子稱其衰¶不亦宜乎
<pb:KR4h0024_WYG_042-6b>
　　漢髙祖偽游雲夢議　　　¶　　髙　㕘
或曰漢髙帝偽游雲夢以擒韓信果哉其智足稱也予
以謂髙祖¶不思𢎞逺之規而務一時之計於是乎失政
刑矣夫聖人貴正不¶貴幸與律不與臧昔者明王五載
一巡狩合諸侯各朝于方嶽大¶明黜陟故無徳者削地
有功者進律漢氏君臨萬國示人以偷偽¶游之名不可
以訓且當此之時韓信未有逆節一朝繫信而生諸¶侯
之疑天下皆疑則所利者少而所失者多昔崇伯之方
<pb:KR4h0024_WYG_042-7a>
命圯族¶共工之静言庸違帝堯以則哲之明而未有去
者蓋以其行偽象¶恭且有四嶽之舉故也向使堯惡四
凶之行拒四嶽之舉不待試¶用加之誅放天下必以為
戮不辜矣夫刑一人使天下知其罪則¶服賞一人使天
下知其賢則勸若賞而不勸刑而不服則堯所不¶為也
漢祖不能斟酌古典卒用陳平之言執信而歸于京師
一二<md:KR4h0024_SBCK_042-4a>¶年間韓王信反馬邑趙相貫髙謀柏人陳狶反代
地彭越黥布盧¶綰之徒悉以叛換豈非服勸用刑之失
<pb:KR4h0024_WYG_042-7b>
歟傳曰君人執信臣人執忠古¶之盟主恥襲侵之事況
光有天下者乎於戲悠悠千載變詐萌生¶使天子不復
言巡狩諸侯不敢議朝覲大者自嫌强盛小者懼於¶囚
執是恩信不流于下而忠孝不達于上王者之澤寖以
陵遲自¶雲夢始矣¶
　　貓鼠議　　　　　　　　　　崔祐甫¶
右今月日中使某宣進止以籠盛貓鼠示百寮臣聞天
生萬物剛柔有性聖人因之垂範作則禮記郊特牲篇
<pb:KR4h0024_WYG_042-8a>
曰¶迎貓為其食田鼠也然則貓之食鼠載在禮經以其
除害利人雖微¶必錄今此貓對鼠不食仁則仁矣無乃
失於性乎鼠之為物晝伏¶夜動詩人賦之曰相鼠有體
人而無禮又曰碩鼠碩鼠無食我黍¶其序曰貪而畏人
若大鼠也臣旋觀之雖云動物異於麋鹿麏兔¶彼皆以
時殺獲為國之用此鼠有害亦何愛而曲全之貓受人
養育職既不備亦何異於法吏¶不勤觸邪疆吏不勤扞
敵又按禮部式具列三瑞無貓不食鼠之<md:KR4h0024_SBCK_042-4b>¶目以兹稱慶
<pb:KR4h0024_WYG_042-8b>
臣所未詳伏以國家化洽治平天符荐至紛綸雜沓¶史
不絶書今兹貓鼠不可濫廁若以劉向五行傳論之恐
須申命憲司察¶聽貪吏誡諸邉候無失徼巡貓能致功
鼠不為害¶
　　酷吏傳議　　　　　　　　　權徳輿¶
詩美仲山甫曰剛亦不吐柔亦不茹故體備健順是謂
全徳不然¶則直已循性能秉一方事舉於中皆理道也
得柔之道者為循吏¶失剛之理者為酷吏司馬氏修史
<pb:KR4h0024_WYG_042-9a>
記始作二傳以誡世爾而後以¶郅都為酷吏傳首愚有
惑焉都之為中郎將上欲搏野彘活賈姬¶従容奏議引
宗廟太后之重其為濟南守誅豪猾首惡道不拾遺¶其
為中尉宗室貴臣斂手反目其為雁門守匈奴不敢近
邉至為偶¶人像之騎射莫能中然其勇敢氣節根於公
廉不發私書不受請¶寄具此數者為漢名臣入居命卿
出摠列郡堅剛忠純終始若一¶坐臨江之嫌當太后之
怒身死漢廷首足異處有以見漢氏之不¶綱王澤之弛
<pb:KR4h0024_WYG_042-9b>
絶也蓋在史氏發而明之以旌事君以勵使臣俾百<md:KR4h0024_SBCK_042-5a>¶代
之下有所懲勸子長既首冠酷吏班氏又因而従之善
善惡惡¶之義於此缺矣夫椎埋沈命舞文巧詆之徒目
為等夷雜列篇章¶至其述賛雖云引是非爭大體又何
補焉噫洪範之沈潜大易之¶直方皆臣道也都雖未蹈
之斯近之矣不隠忠以避死不枉道以¶涖官無處父之
華異申棖之欲所至之邦必以稱職聞其古之剛¶而無
虐怒而中節者歟剛似酷弱似仁在辨之不惑而巳天
<pb:KR4h0024_WYG_042-10a>
下似¶是而非失之多矣豈獨是哉開巻之際怳然有感
且以司馬氏班¶氏皆良史也猶不能辨故斐然成文¶
　　世祖封不義侯議¶
先師曰惟器與名不可以假人又曰必也正名乎又曰
惟則定國¶於戲有國者可不務乎當東漢世祖之初天
命再集宜於此時貞¶百度正三綱纂修徳教允荅天意
時彭寵以南陽舊恩位列上將¶有舉漁陽之功饋邯鄲
之忠竟以讒謗獲罪反側怨望遂攻朱浮¶於薊自稱燕
<pb:KR4h0024_WYG_042-10b>
王其時師旅孔熾元元苦甚時君宜以息人紓難為<md:KR4h0024_SBCK_042-5b>¶心
則當錄念功用昭洗瑕穢次則布之威懐革其非心必
不得己¶則仗大順以討之出師以征之明君君臣臣之
義此三者皆不能¶用或用之而不能盡及夫蒼頭子密
有便室之逆運其狙忍時伺¶臥寢遂使命懸僕隷倉卒
授首及詣闕也封為不義侯愚以為伯¶通之叛命子密
之戕君同歸于亂罪不相蔽宜各致於法昭示王¶度反
乃爵於五等又以不義為名且舉以不義莫可侯也此
<pb:KR4h0024_WYG_042-11a>
而可侯¶漢爵為不足勸矣春秋書齊豹盜三叛人名之
義無乃異於是乎且如欒¶布之哭彭越孔車之葬主父
使於東漢議罪罪孰甚焉況四方甫¶定傷痍未復不稽
古訓以喜怒為刑賞使天下陪臺厮養各幸其¶君之亂
而徼侯印授諸侯危疑之勢鼓臣下叛渙之源棄名器
而¶汨彞訓且以憲令為戲時風浩浩蕩而不復至使桓
靈不道山陽¶脅奪本其所自庸詎知非封不義之效歟¶
　　後漢賊臣董卓廟議　　　　髙　適
<pb:KR4h0024_WYG_042-11b>
昔漢祚陵夷桓靈棄徳宦官用事國步艱難宗社有綴
旒之危宰<md:KR4h0024_SBCK_042-6a>¶臣非補衮之具董卓地兼形勝手握兵鈐顛
而不扶禍則先唱興¶晉陽之甲君側未除入洛陽之宫
臣節如掃至乃發掘園寢逼辱¶妃嬪太后之崩豈稱天
命𢎞農之廢孰謂人心敢諷朝廷以自尊¶貴大肆剽虜
以極誅求焚燒都邑馳突放横衣冠凍餒倚死牆壁¶之
間兆庶困窮生塗草莽之上於是天地憤怒鬼神號哭
而山東¶義旗攘袂爭起連州跨郡皆以誅卓為名故兵
<pb:KR4h0024_WYG_042-12a>
挫於孫堅氣奪於¶袁紹僣擬輿服黨助奸邪驅蹙東人
脅帝西幸淫刑以逞有湯鑊¶之甚要之縻爛刳剔異端
乃謂漢鼎可移郿塢方盛殊不知禍盈¶惡稔未或不亡
故神賛允誠天假布手母妻屠戮種族無留懸首¶燃臍
遺臭萬代骨肉灰燼不其快哉今狄道之人不慙卓之
不臣¶而務其為鬼苟斯鬼足尚則漢莽可得而神晉敦
可得而廟桓𤣥¶父子可享於江鄉爾朱弟兄可祠於朔
土嗟乎仁賢之魄寂寞於¶丘陵義烈之魂沈埋於泉壤
<pb:KR4h0024_WYG_042-12b>
何馨香之氣而用於暴悖之鬼哉適¶竊奉吹嘘庇身戎
幕每承餘論飽識公忠之言不逺下風盡知仁<md:KR4h0024_SBCK_042-6b>¶義之本
昨忝髙會敬受徳音今具賊臣之事悉以條上謹按尚
書¶王者望秩天地之神祇諸侯祭境内之山川亂臣不
言淫祀無取¶則董卓之廟義當焚毁¶
　　定服制議　　　　魏徵令狐徳棻同議¶
臣聞禮所以决嫌疑定猶豫别同異明是非者也非従
天降非従地出人¶情而巳矣夫親族有九服屬有六隨
<pb:KR4h0024_WYG_042-13a>
恩以薄厚稱情以立丈然舅¶之與姨雖為同氣論情度
義先後實殊何則舅為母之本族姨乃¶外成他族求之
母族姨不在焉考之經文舅誠為重故周王念齊¶每稱
舅甥之國秦伯懐晉實切渭陽之詩在舅服止一時為
姨居¶喪五月徇名喪實逐末棄本蓋古人之情或有未
達所宜損益實¶在兹乎記曰兄弟之子猶子蓋引而進
之也嫂叔不服蓋推而逺¶之也禮繼父同居則為之朞
未嘗同居則不服為従母之夫舅之¶妻二夫人相為服
<pb:KR4h0024_WYG_042-13b>
或曰同爨緦然則繼父之徒並非骨肉服重由¶乎同爨
恩輕在乎異居故知制服雖繼於名亦縁恩之厚薄者
也<md:KR4h0024_SBCK_042-7a>¶或有長年之嫂遇孩童之叔劬勞鞠養情若所生分
饑共寒執手¶偕老譬同居之繼父方他人之同爨情義
之深淺寧可同日而言¶哉在其生也愛之同於骨肉及
死則曰推而逺之求之本源深¶所未喻若推而逺之為
是則不可生而共居生而共居為是則不¶可死同行路
重其生而輕其死厚其始而薄其終稱情立文其義¶安
<pb:KR4h0024_WYG_042-14a>
在且事嫂見稱載籍非一鄭仲虞則恩禮甚篤顔𢎞都
則端肅¶致感馬援則其見必冠孔伋則哭之為位此並
躬踐教義仁深孝¶友察其所行之㫖豈非先覺者歟但
于時上無哲王禮非下之所¶議遂使深情鬱乎千載至
理藏於萬古其來久矣豈不惜哉今屬¶欽明在辰聖人
有作五禮詳洽一物無遺猶且永念慎終凝神遐¶想以
為尊卑之敘雖煥乎大備喪紀之制或情理未周爰命
祑宗¶更詳考正臣等奉遵明㫖觸類旁求採摭羣經討
<pb:KR4h0024_WYG_042-14b>
論傳記變薄俗¶於既往垂篤義於將來信六籍所不能
超百王而獨得者也諸儒¶所守互有異同詳求厥中申
明聖㫖謹按曽祖父母舊服齊衰三<md:KR4h0024_SBCK_042-7b>¶月請加為齊衰五
月適子婦舊服大功請加為周年衆子婦舊服¶小功今
請與兄弟子婦同為大功九月嫂叔舊無服今請服小
功¶五月服其弟妻及夫兄亦小功五月舅服緦麻請與
従母同服小¶功謹議¶
　　駮行三年之服議　　　　　　張柬之
<pb:KR4h0024_WYG_042-15a>
夫三年之喪二十五月不刋之典也謹按春秋魯僖公
三十三年¶十二月乙巳公薨文公二年冬公子遂如齊
納幣左傳曰禮也杜¶元凱注云僖公喪終此年十一月
納幣在十二月士婚禮納采納¶徴皆有𤣥纁束帛諸侯
則謂之納幣蓋公為太子已行婚禮故傳¶稱禮也公羊
傳曰納幣不書此何以書譏喪娶在三年之内何以¶譏
三年之内不圖婚何休注云僖公以十二月薨至此冬
未滿二¶十五月納采問名納吉皆在三年之内故書何
<pb:KR4h0024_WYG_042-15b>
休以公十二月薨¶至此冬十二月纔二十四月非二十
五月是未滿三年而圖婚也¶按經書十二月乙巳公薨
杜以長厯推乙巳是十一月十二日非<md:KR4h0024_SBCK_042-8a>¶十二月經書十
二月是經誤文公元年四月葬我君僖公傳曰緩¶也諸
侯五月而葬若是十二月薨即是五月不得言緩明知
是十¶一月薨故注僖公喪終此年至十二月而滿二十
五月故丘明傳¶曰禮也據此推步杜之考校豈公羊之
所能逮況丘明親受經於¶仲尼乎且二傳何杜所爭惟
<pb:KR4h0024_WYG_042-16a>
爭一月不爭一年二十五月除喪由¶來無别此則春秋
三年之喪二十五月之明驗也尚書伊訓云成¶湯既沒
太甲元年惟元祀十有二月伊尹祀于先王奉嗣王祇
見¶厥祖孔安國注云湯以元年十一月崩據此則二年
十一月小祥¶三年十一月大祥故太甲篇中云惟三祀
十有二月朔伊尹以冕¶服奉嗣王歸于亳是十一月大
祥訖十二月朔日加王冕服服吉¶而歸亳也是孔言湯
元年十一月之明證顧命云四月哉生魄王¶不懌是四
<pb:KR4h0024_WYG_042-16b>
月十六日也翌日乙丑王崩是十七日也丁夘命作𠕋¶
度是十九日也越七日癸酉柏相命士須材是四月二
十五日也¶則成王崩至康王麻冕黼裳中間有十月康
王方始見廟則知湯<md:KR4h0024_SBCK_042-8b>¶崩在十一月淹停至殮訖方始十
二月祇見其祖顧命見廟訖諸¶侯出廟門俟伊訓言祇
見厥祖侯甸羣后咸在則崩及見廟殷周¶之禮並同此
周因於殷禮損益可知也不得元年以前别有一年¶此
尚書三年之喪二十五月之明驗也禮記三年問云三
<pb:KR4h0024_WYG_042-17a>
年之喪¶二十五月而畢哀痛未盡思慕未忘然而服以
是㫁之者豈不送¶死有已復生有節义喪服四制云變
而従宜故大祥鼓素琴告人¶以終又間傳云朞而小祥
食菜果又朞而大祥有醯醬中月而禫¶食酒肉又喪服
小記云再朞之喪三年也九月七月之喪三時也¶五月
之喪二時也三月之喪一時也此禮記三年之喪二十
五月¶之明驗也儀禮士虞禮云朞而大祥中月而禫是
月也吉祭此禮¶周公所制則儀禮三年之喪二十五月
<pb:KR4h0024_WYG_042-17b>
之明驗也此四驗者並禮¶經正文或周公所制或仲尼
所述吾子豈得以禮記戴聖所修輒¶欲排毁漢初髙堂
生傳禮既未周備宣帝時少傳后倉因淹中孔¶壁所得
五十六篇著曲臺記以授弟子戴徳戴聖慶溥三人合
以<md:KR4h0024_SBCK_042-9a>¶正經及孫卿所述並相符會列於學官年代已久今
無端搆造異¶論既無依據深可歎息其二十五月先儒
考校唯鄭康成注儀禮¶中月而禫以中月間見自死至
禫凡二十七月又解禫云禫言澹¶澹然平安之意今皆
<pb:KR4h0024_WYG_042-18a>
二十七月後復常従鄭議也踰月入禫禫既¶復常則二
十五月為免喪矣二十五月二十七月其議本同竊以¶
子之於父母喪也有終身之痛創巨者日久痛深者愈
遲豈徒嵗¶月而已乎故練而慨然者蓋悲慕之懐未盡
而擗踊之情已歇祥¶而廓然者蓋哀傷之痛已除而孤
藐之念更起此皆情之所致豈¶外飾哉故記曰三年之
喪義同過隙先王立其中制以成文理是¶以祥則縞帶
素紕禫則無所不佩今吾子將徇情棄禮實為乖僻¶夫
<pb:KR4h0024_WYG_042-18b>
去縗麻之服襲錦縠之衣行道之人皆不忍也直為節
之以禮¶無可奈何故由也不能過制為姊服鯉也不能
過朞哭其母夫豈¶不懐懼名教逼已也至若孔鄭何杜
之徒並命代挺生範模來裔¶宫牆積仭未易可窺但鑚
仰不休必當漸入勝境詎勞終年矻矻<md:KR4h0024_SBCK_042-9b>¶虛肆莠言所有
掎摭先儒願且以時消息¶
　　服母齊衰三年議　　　　　　田再思¶
乾尊坤卑天一地二隂陽之位分矣夫婦之道配焉至
<pb:KR4h0024_WYG_042-19a>
若死喪之¶威降殺之等禮經五服之制齊斬有殊考妣
三年之喪貴賤無隔¶以報免懐之慈酬罔極之恩稽之
上古喪期無數暨乎中葉方有¶嵗年禮記云五帝殊時
不相沿樂三王異代不相襲禮白虎通云¶質文再而變
正朔三而復自周公制禮之後孔父刋經已來爰殊¶厭
降之儀以標服紀之飾重輕従俗斟酌隨時故知禮不
従天而¶降不由地而出也在人消息為適時之中耳春
秋諸國魯最知禮¶以周公之後孔子之邦也晉韓起來
<pb:KR4h0024_WYG_042-19b>
聘言周禮盡在魯矣齊仲孫¶來盟言魯猶乗周禮子張
問髙宗諒隂三年不言不聽其子服出¶母子游為同母
異父昆弟之服大功子夏謂合従齊衰之制此等¶並四
科之數十哲之人髙步孔門親承聖訓及遇喪事猶此
致疑¶即明自古已來升降不一者也三年之制說者紛
然鄭𤣥以為二<md:KR4h0024_SBCK_042-10a>¶十七月王肅以為二十五月又改葬之
服鄭云服緦三月王云訖¶葬而除又繼母出嫁鄭云皆
服王云従子繼育乃為之服义無服¶之殤鄭云子生一
<pb:KR4h0024_WYG_042-20a>
月哭之一日王云以哭之日易服之月鄭王袒¶經宗傳
各有異同荀摯采古求遺互為損益方知去聖漸逺殘
缺¶彌多故曰會禮之家名為聚訟寧有定哉而父在為
母三年行之¶已逾四紀出自髙宗大帝之代不従則天
皇后之朝大帝御極之¶辰中宗獻書之日往時㕘議將
可施行編之於格服之已久前王¶所是疏而為律後王
所是著而為令何必乖先帝之㫖阻人子之¶情虧仁孝
之心背徳義之本有何妨於彞倫而欲服之周年與伯
<pb:KR4h0024_WYG_042-20b>
叔母齊焉與姊妹同焉夫三年之喪如白駒之過隙君
子喪親有¶終身之憂何況再周乎夫禮者體也履也示
之以迹孝者畜也養¶也因之以心小人不恥不仁不畏
不義服之有制使愚人跂及衣¶之以衰使見之摧痛以
此防人人猶有朝死夕忘者以此制人人¶猶有釋服従
吉者方今漸歸古朴須敦孝義抑賢引愚理資寧戚<md:KR4h0024_SBCK_042-10b>¶食
稻衣錦所不忍聞若以庶事朝儀一依周禮則古之見
君也公¶卿大夫贄羔雁珪璧今何故不依乎周之用刑
<pb:KR4h0024_WYG_042-21a>
也則墨劓宫則今¶何故不行也周則侯甸男衛朝聘有
數今何故不行也周則不五¶十不仕七十不入朝今何
故不依乎周則井邑兵甸以立征稅今¶何故不行乎周
則分土五等父死子及今何故不行乎周則冠冕¶衣裘
乗車而戰今何故不行乎周則三老五更膠序養老今
何故¶不行乎諸如此例不可勝述何獨孝思之事愛一
年之服於其母¶乎可為痛心可為慟哭者詩云哀哀父
母生我劬勞禮記云父之¶親子也親賢而下不能母之
<pb:KR4h0024_WYG_042-21b>
親子也賢而親之無能則憐之阮嗣¶宗晉代之英才方
外之髙士以為母重於父據齊斬升數麄細已¶降何忍
服之節制減至於周豈後代之盡慙於枯骨循古未必
是¶依今未必非也又同爨服緦禮經明義嫂叔逺别同
諸路人引而¶進之觸類而長猶子咸衣苴葈季父不服
緦麻推逺之情有餘睦¶親之義未足又母之昆弟情切
渭陽翟輔論舅之寃寗氏宅甥之<md:KR4h0024_SBCK_042-11a>¶徳我之出也義亦殷
矣不同従母之尊遂降小功之服依諸古禮¶有爽俗情
<pb:KR4h0024_WYG_042-22a>
今貶舅而宗姨是陋今而榮古此並太宗之制也行之¶
百年矣輒為刋復實用有疑¶
　　改葬服議　　　　　　　　　韓　愈¶
經曰改葬緦春秋榖梁傳亦曰改葬之禮緦舉下緬也
此皆謂子¶之於父母其他則皆無服何以識其必然經
次五等之服小功之¶下然後著改葬之制更無輕重之
差以此知惟記其最親者其他¶無服則不記也若主人
嘗服斬衰其餘親各服其服則經亦言之¶不當惟云緦
<pb:KR4h0024_WYG_042-22b>
也傳稱舉下緬者緬猶逺也下服之最輕者也以其¶逺
故其服輕也江熙曰禮天子諸侯易服而葬以為交於
神明者¶不可以純凶況其緬者乎是故改葬之禮其服
惟輕以此而言則¶亦明矣衛司徒文子改葬其叔父問
服於子思子思曰禮父母改¶葬緦既葬而除之不忍無
服送至親也非父母無服無服則弔服¶而加麻此又其
著者也文子又曰喪服既除然後乃葬則其服何<md:KR4h0024_SBCK_042-11b>¶服子
思曰三年之喪未葬服不變除何有焉然則改葬與
<pb:KR4h0024_WYG_042-23a>
未葬者¶有異矣古者諸侯五月而葬大夫三月而葬士
踰月無故未有過¶時而不葬者也過時而不葬謂之不
能葬春秋譏之若有故而未¶葬雖出三年子之服不變
此孝子之所以著其情先王之所以必¶其時之道也雖
有其文未有著其人者以知其至少也改葬者為¶山崩
水涌毁其墓及葬而禮不備者若文王之葬王季以水
囓其¶墓魯隠公之葬恵公以有宋師太子少葬有闕之
類是也喪有進¶而無退有易以輕服無加以重服殯於
<pb:KR4h0024_WYG_042-23b>
堂則謂之殯瘞於野則謂之¶葬近代已來事與古異或
游或仕在千里之外或子幼妻稚不能¶自還甚者拘以
隂陽畏忌遂葬於其土及其反葬也逺者或至數¶十年
近者亦出三年其吉服而従於事也久矣义安可取未
葬不¶變服之例而反為之重服歟在喪當葬猶宜易以
輕服況既逺而¶反純凶以葬乎若果重服是所謂未可
除而除不當重而更重也¶或曰喪與其易也寧戚雖重
服不亦可乎曰不然易之與戚則易<md:KR4h0024_SBCK_042-12a>¶固不如戚矣雖然
<pb:KR4h0024_WYG_042-24a>
未若合禮之為懿也儉之與奢則儉固愈於奢¶矣雖然
未若合禮之為懿也過猶不及其此類之謂乎或曰經
稱¶改葬緦而不著其月數則以三月而後除也子思之
對文子則曰¶既葬而除之今宜如何曰自啟殯至于既
葬而三月則除之未三¶月則服以終三月也曰妻為夫
何如曰如子無弔服而加麻何如¶曰今之弔服猶古之
弔服也¶
　　廣喪朋友議　　　　　　　　崔祐甫
<pb:KR4h0024_WYG_042-24b>
殿中待御史安定皇甫政字公理故尚書左丞之子文
行兼茂不¶忝前烈雅度精誠其儔蓋寡祐甫昔年嘗為
左丞使介而公理又¶余之族甥故狎焉大厯七年余寓
滁而公理寓楚適有來訊示余¶以所著喪朋友議余美
其重禮義有古之遺範瞻望徳門軌躅無¶替亦感恩者
之所慰幸也公理又諗余曰政自従事於文舅氏未¶嘗
以一言見誨豈所望哉盍示今議之利病猗歟公理年
未四十¶班在赤墀簮筆持簡為王近臣頃又佐㢘問董
<pb:KR4h0024_WYG_042-25a>
淮海之部名遂矣<md:KR4h0024_SBCK_042-12b>¶權厚矣固當緩步濶視光車美服為
貴為達而已矣乃不遺我謏¶狹不略我衰憊念噬膚之
戚收門吏之舊周爰諮詢以師道見待¶吾亦何有但美
子之求益不倦雖一勺而進可以浸天壤一拳之¶多可
以鎮方域況其渺瀰既廣嶄崒已峻増之廓之於成名
乎必¶矣皇甫氏有子哉因覽斯議忽憶永泰中於穆鄂
州寧會客席與¶故湖南觀察韋大夫之晉同宴適值有
發逺書者知鄭郴州炅之¶龐歙州濬或以疾而殁或遇
<pb:KR4h0024_WYG_042-25b>
戕於盜韋氏出涕沲若而言曰二刺¶史之晉之交友也
於是斂匕箸離筵席因歸於所次而哭三日人¶來弔之
者韋則盡哀長號不徒慼容而已又間嵗祐甫佐江南
西¶道連帥魏尚書時屬幕中之㕘佐有加官者聚合樂
餌卜日為宴¶宴前行人至知團練副使考功邢郎中宇
捐館於荆南邢與魏鄉¶國接近且邢郎中則諸魏之出
於尚書為内外昆弟適受朝命為¶尚書倅僕感杜蕢規
平公之事將入言於府主請罷宴若不可則¶請徹樂卒
<pb:KR4h0024_WYG_042-26a>
事而同列之士惡我者嗤鄙之詞充牣於聽謂我樵夫<md:KR4h0024_SBCK_042-13a>¶農叟之智也好我者頻慼而相誨曰慎無以方枘施圓
鑿自取咎¶焉諄諄然如不能僕懦夫也因是而自悔及
其宴也太庖具酒醴¶傾鄭衛之女列於賓席之末俳優
侏儒設於公堂之下晝日不足¶繼之以燭使夫膳夫歘
來酌曰曠飲斯必當見輿曵之無筭又焉¶得終其詞哉
使我不言適其宜也今者追想韋湖南猶孔門之訓¶其
他則吾不知因縦言之以報公理示之議當矣又何以
<pb:KR4h0024_WYG_042-26b>
規議既¶成客或謂祐甫曰韋湖南魏江西二觀察頗嘗
知其風味公直簡¶諒則魏先之飾情强仁韋之志也今
吾子之論無乃剥魏而附韋¶乎且子魏之上介也論議
不隠恐非春秋内魯故宋之義盍辯焉¶祐甫應之曰噫
寧以他規我是論也吾復之熟之有日矣韋湖南¶之晉
飾情强仁誠如來議禮不云乎先王制禮賢者俯而就
之不¶肖者企而及之子張曰先王制禮不敢不至焉韋
氏之喪朋友縦¶不由衷亦與夫二者之義合矣吾雖欲
<pb:KR4h0024_WYG_042-27a>
不與其可得哉至於故府¶公魏尚書公直簡諒清身敬
職郡人戴於下朝聽滿於上狼藉甚<md:KR4h0024_SBCK_042-13b>¶盛豈造次之所盡
哉但於邢副使之喪若忍悲而就宴可謂哀樂¶失其節
乃左氏傳樂祁告人曰君與叔孫其皆死乎及子招¶樂
憂謂也若情不至焉率而為宴則禮經所謂直情而徑
行者戎¶狄之道也吾雖欲勿議又不可得也且吾之所
論者因皇甫公理¶所著喪朋友議故縦言及之非敢定
二觀察之褒貶湖南吾取節¶焉而已矣來議又以吾嘗
<pb:KR4h0024_WYG_042-27b>
為魏公使介今兹著論異於春秋隠魯¶故宋者兹又近
而非中也僕才雖不腆中臺之劇曺郎且兼柱下¶史有
名於著定矣受命為尚書介彌縫潤色之職事安可見
責以¶敬故君之祀嗚呼晉悼公魏絳之君也絳戮悼公
之弟韓厥趙宣¶之所任也厥僕宣子之僕及其終也悼
公謝魏絳曰無重寡人之¶過宣子曰可賀我矣而絳厥
無罪焉豈當不慎重公平之世論議之¶與刑罰當豈異
哉子何見過深也嗚呼天下有至公有至當知賢¶而舉
<pb:KR4h0024_WYG_042-28a>
用之至公也臨事而平處之至當也各守其分復何尤
哉自¶漢徐孺子於故舉主之喪徒步千里而行一祭厚
則厚矣其於傳<md:KR4h0024_SBCK_042-14a>¶繼非可也歴代莫之非也近日張荆州
九齡又刻石而美之於是¶後來之受舉為㕘佐者報恩
之分往往過當或撓我王憲捨其親¶戚之罪負舉其不
令子孫以竊名位背公死黨兹或近之時論従¶而與之
通人又不救遂往而不返徐生徐生得非失中之履霜
也¶常積憤懣因而書之
<pb:KR4h0024_WYG_042-28b>
　
　
　
　
　
　
　
　唐文粹巻四十二<md:KR4h0024_SBCK_042-14b>¶<md:KR4h0024_SBCK_043-1a>¶
<pb:KR4h0024_WYG_043-1a>
欽定四庫全書
　唐文粹巻四十三¶
　　　　　　　　　　　　宋　姚鉉　編¶
　　古文甲(摠一十五首/)¶
　　　五原
