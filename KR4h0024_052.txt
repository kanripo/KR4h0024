# -*- mode: mandoku-view; -*-
#+TITLE: 唐文粹
#+DATE: 2015-09-11 21:27:14.042557
#+PROPERTY: ID KR4h0024
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 52
#+PROPERTY: FILE SB04n0194-052唐文粹-卷第五十二.
<pb:KR4h0024_SBCK_052-1a>¶
重校正唐文粹卷第五十二¶
　　　　　　　　　　呉興姚　鉉　纂¶
　碑三(揔五首)¶
　　嶽瀆祠廟¶
　　　嵩山啓母廟碑(崔融)少室山少姨廟碑(楊/臼)¶
　　　三城韓公廟碑(李/華)柳州羅池廟碑(韓/愈)野廟文(陸龜䝉)¶
　　　　嵩山啓母廟碑(并序)崔融¶
臣聞天地生成其法自然之謂道隂陽鼔舞其功不測之謂神然¶
則物或𩔖感事因通變乾棟傾而三光北馳坤輿缺而百川東瀉¶
河淪越雋有郡邑之爲魚水陷歷陽有吏人之化鼈訪遺蹤於女¶
峽風雨蕭條徴往事於姑泉弦歌響亮盈虛靡定合散焉常不知¶
誰子旣老氏之多懵忽然爲人寧賈生之足辯仰觀俯察裁識幽¶
明之故原始反終未窮死生之&KR0003;得於道而失於道義有必然出¶
於幾而入於幾理無或廢知變化者其知神之所爲乎臣謹按啓¶
<pb:KR4h0024_SBCK_052-1b>¶
母廟者蓋夏后啓之母也漢避景帝諱改啓之字曰開厥後相傳¶
或爲開母而顧野王輿地志盧元明嵩高記並不尋避諱之㫖以¶
爲陽翟婦人事不經見諒無所取粤&KR0002;玉斗琁璣李母之居鄰北¶
極金臺石室王母之宅在西山氣爲母則羣物以萌月爲母則容¶
光必照坤爲母則上下交泰后爲母則&KR0022;家有成故華胥履跡而¶
雄氏孕女登感神而炎運作星流華渚而白帝生月貫幽房而黒¶
精降明明有夏穆穆塗山子娶於度土之辰女婚於台桑之地捜¶
竒帝紀識異歸藏束生發蒙而有迷韓子稱賢而不朽漢臣之筆¶
墨泉海陳其令名秦相之一字千金敘其嘉應士歌南國徒間候¶
禹之詞石破北方終見生余之兆則郭璞所謂陽城西啓母石李¶
彤所謂嵩山南啓母祠隨巢之&KR0003;有徴鴻烈之言無爽者矣昔者¶
鸞川之上母變空桑豚水之濵男生破竹美人之虹名螮蝀仙婦¶
之月作蟾蜍精衛銜木而償寃女尸化草而成嬪山崩蜀道臺候¶
婦而無歸石立武昌亭望夫而不及論乎誕載羣下莫尊於帝王¶
<pb:KR4h0024_SBCK_052-2a>¶
語乎遷易凡百無聞於感致美矣哉不可得而稱也大唐革去故¶
鼎取新與運而生繼天而作握乾元而造物海内知春闢混沌而¶
爲家域中無外天皇膺曆數順謳歌金匱王板服皇王之能事衢¶
室廟堂承祖宗之茂烈垂衣裳而作元后端拱北辰負黼扆而朝¶
諸侯嚮明南面周&KR0022;赫赫其道洽於成康漢室巍巍其化鍾於文¶
景東漸西被逺安邇肅海三年而無波雲連月而不散天瑞降地¶
符昇靈鳯五文歲時來𫟍囿神龍八卦昏旦游池沼禮云乎哉無¶
取於周旋揖讓樂之謂也必在於移風易俗司禄益富家國於是¶
乎有餘司命益年臣人於是乎不夭明王三懼未甞遺戒愼之心¶
天子四鄰莫能展弼諧之用家安其業但聽於鄰雞人得其和遂¶
同於野鹿表䜟記奏河圖四十六事之著明曷云尚也登太山禪¶
梁甫七十二封之可識何以加乎且夫窮聖神備道德滋萌元氣¶
開闢太&KR0004;斯乃天皇氏之所以應乎天也依土地明神靈駕六羽¶
而上騰度九州而下濟斯乃人皇氏之所以順乎人也造書契敎¶
<pb:KR4h0024_SBCK_052-2b>¶
畋漁合五緯而節四時登九天而𩔖萬物斯乃犠皇氏之所以制¶
人法也務播殖該變通甞藥以救兆人聚貨而交天下斯乃農皇¶
氏之所以興人利也振䕫鼓載龍旗天則玄女授符帝則黃神降¶
斗斯乃軒轅氏之所以除人害也均度量正都邑揔秋令於金天¶
分瑞官於鳯紀斯乃帝昊氏之所以爲人極也絜祭祀義&KR0017;神履¶
時以象天養財以任地斯乃帝頊氏之所以爲人敎也秋乗馬春¶
乗龍順三辰而天道平建五正而人事理斯乃帝辛氏之所以爲¶
人政也明如日晦如隂人無識其名帝何力於我斯乃帝堯氏之¶
所以昭君德也聞一善舉八才帝唱動而爛星雲天歌發而蹌鳥¶
獸斯乃帝舜氏之所以章后功也夫三統者道之大五行者生之¶
宗三皇法之而列五帝則之而序道以三興德以五立非天下之¶
至聖孰能兼於此乎而猶雖休勿休損之又損下明詔發德音尊¶
天而重人省方而巡狩舉星畢曵雲梢召風伯以淸塵命山靈而¶
護野馳洛邑鶩襄城天迴而地游雲合而霧沓周穆王來遊太室¶
<pb:KR4h0024_SBCK_052-3a>¶
先徴夏啓之居漢武帝有事嵩丘即訪娰開之石徒觀其丹靑歳¶
古霜露年侵聖情有睠興言改葺其山則古文之外方其地則新¶
邑之中土銘壇邐迤斜分玉女之臺碑闕相望近對石人之廟金¶
草生而五色貝樹長而三花紫雲合沓於溪澗白霧氛氲於巖嶺¶
考之易林信惟神明所伏求之遁甲固以威靈肅然夫其命有司¶
乗務𨻶因高背下察隱嶙之餘基審日觀星揆摧殘之落構周官¶
置臬郢匠揮斤異態神行全模化造紅葩奪日飛累榭於山間綺¶
綴衝風架迴廊於木末仙人在棟神女臨䆫周施玳𤦛之椽徧覆¶
琉璃之瓦赤玉爲階甃黃金作門闕山如白岸樹似靑溪羞蕰藻¶
於前庭藉生芻於後徑蘭香夾水居然洗沭之資竹帚臨風自隔¶
囂塵之境夢臺雲雨宋玉對而先驚楚壁山川屈原書而幾倦壽¶
宫幨&KR0006;不擾象設安&KR0006;逾肅霜羅曵曵雲錦披披鴛鴦褥&KR0006;翡翠¶
幬白羽扇&KR0006;靑絲履垂玉鸞之佩&KR0002;往而&KR0002;還戴金雀之&KR0107;不長¶
而不短其居䖏也曖曖昧昧隂閉陽開其被服也煌煌熒熒霞駮¶
<pb:KR4h0024_SBCK_052-3b>¶
雲蔚鼎俎則麟胎鳯𡖉烝蕙燃蓂餌膳則木蜜金膏玉漿瓊酒當¶
是時也合五嶽訊九魁選太隂命玄闕馮夷鳴鼔女媧淸歌左蒼¶
龍&KR0211;吹箎右白虎&KR0006;縆瑟金眞拂座玉女焚香肅肅習習天媛來¶
風雨雰雰霏霏神&KR0078;下霜雪孔雀飛而儀鳯舞弄玉邀歡軿車合¶
而羅綺陳智瓊陪宴麻姑服道變海水而來遊織婦希風塡河津¶
而下謁洛妃綽約江妃緜眇玄女以明同爲珠素女以穨雲作髻¶
九天眞母八極夫人畢集於兹矣靑霞衣&KR0006;翠雲裘靈連蜷&KR0006;旣¶
留車迴風&KR0006;馬飛電視倐忽&KR0006;無見昔者濟隂山下降堯母之精¶
靈湘川水曲&KR0335;舜妃之響像壝壇或在徒聞分福之名棟宇不修¶
誰辨安歌之處豈知夫三仙福地百姓尊祠挾王者之都畿當聖¶
人之順動犠牲玉帛可以洽氣和神㓜婦外孫可以披文相質䖍¶
奉綸㫖式陳壯觀雖周人作詩自得后妃之美而魏臣獻賦終慙¶
神女之工敢作銘曰¶
九州地險五嶽天中蛟龍洞穴日月仙宫蓄&KR0165;雲霧震蕩雷風笙¶
<pb:KR4h0024_SBCK_052-4a>¶
歌近接鍾鼓遥通(其/一)昔在嬀帝洪泉未塞昬墊下人汎濫中國於¶
鑠大禹顯允天德龍畫旁分螺書徧刻(其/二)佩文北海省土南方還¶
從碣石更下台桑予娶有禮我都攸昌八年不顧四載惟荒(其/三)宛¶
委旣登轘轅佇鑿家室誤往熊羆方作天道幽祕生涯紏錯其化¶
則遷其靈是託(其/四)宓妃之館仙女之臺物𩔖通感精魂去來巫山¶
廟立漢水祠開壝壇歲古棟宇年摧(其/五)皇矣大唐麗哉神聖膺圖¶
受籙體元居正赫赫高祖天有成命明明太宗於兹爲盛(其/六)重光¶
累洽下武嗣文&KR0018;扆而化垂衣以君三靈盻蠁六氣氤氲魚鼈咸¶
&KR0002;雞犬相聞(其/七)重譯請命殊鄰稟朔化及中孚風移大朴天秩百¶
禮人和萬樂汾水可遊峴山何邈(其/八)隨巢舊&KR0003;夏啓遺居盛德不¶
泯嘉聲在諸周王轉蹕漢帝迴輿聿懷降鑒其祀如初(其/九)虞衡掌¶
木班垂葺宇虹亘梅梁龍盤桂柱草積庭院水周堂廡石室置儔¶
軒宫爲輔性珠簾洞卷玉座含淸金翠玓瓅羅縠輕明儀形&KR0002;動¶
侍衛疑生依俙有物惝怳無聲(其十/一)帝子湘川天孫漢曲翩緜縹¶
<pb:KR4h0024_SBCK_052-4b>¶
緲躊躇躑躅神女弄珠靈妃啓玉倐來忽往星繁電燭(其十/二)壯矣¶
麗矣神之聽之聦明是屬景福無欺夫人立館㓜婦鐫辭巍巍皇¶
室萬萬餘基(其十/三)¶
　　　　少室山少姨廟碑銘(并序)楊烱¶
臣聞崑閬西北之天門也則五帝處其陽陸三皇居其正地太山¶
東南之日觀也則秦皇刻其石銘漢帝探其玉䇿故知建都邑正¶
方位畫崇墉刳濬洫必慿天地之險然後四海爲家擁神休尊明¶
號恊時月同量衡必致山川之祠然後羣神受職少室山者山嶽¶
之神秀也慿河圖而括地用遁甲而開山發揮宇宙之精噴薄隂¶
陽之氣壁立而千仞削成而四方北臨&KR0106;碣猶如聚米南望荆衡¶
&KR0138;同覆簣共工觸皇天之八柱未足擬議龍伯釣溟海之三山無¶
階響像考於含神紐白玉猶存驗於山海經黃花不落其名有序¶
則太室西偏其位可知則嵩高佐命若乃乾坤之所合雷雨之所¶
交仰𨇠七星之野俯鎭三河之曲朝市臨於域中樞機正於天下¶
<pb:KR4h0024_SBCK_052-5a>¶
六合交㑹於是乎有天帝之下都九州名山於是乎有靈仙之窟¶
宅臣謹按少姨廟者則漢書地理志崇高少室之廟也其神爲婦¶
人像者則故老相傳云啓母塗山之妹也昔者生於石紐水土所¶
以致其功娶于塗山室家所以成其德后宗之位象南宫之一星¶
外戚之班比西京之列傳惟幾不測其道無方騁神變而揮霍降¶
精靈而肹蠁亦猶蔣侯三妹青溪之軌跡可尋虞帝二妃湘水之¶
波瀾未歇何止祠稱丁婦廟號滕姑少女宅於西宫夫人館於南¶
嶽山臨白岸空聞石室之靈浦對青崖獨有金臺之異&KR0002;斯而巳¶
矣時更魏晉數歷周隋四望於是莫修八神以之無主炎涼代序¶
寧觀爼豆之容霜露霑衣非復弦歌之地國家乗天造之草昧屬¶
人謀之與能奄有大寶遂登神器天地水火之無象則女媧氏補¶
之於是乎鍊其五石東西南北之失位則神農氏立之於是乎甄¶
其四海天皇貴與天乎合德富與地乎侔貲窮變化之理盡神明¶
之數伏犧畫卦唯觀鳥獸之文皇帝垂衣蓋取乾坤之象利兼於¶
<pb:KR4h0024_SBCK_052-5b>¶
成器功周於備物瑶臺美化闡邦國之風猷銀牓嘉聲茂君親之¶
典禮稱才子者八族則叔獻季貍有亂臣者十人則太顚閎夭&KR0002;¶
夫圓丘方澤所以饗天神地祇複廟重櫩所以序文昭武穆命秩¶
宗之位分太宰之宫考虞夏之質文定殷周之損益其大禮有如¶
此者高陽有飛龍之樂始㑹八風帝舜有儀鳯之音初調九奏后¶
䕫典其敎制氏辨其聲鍾磬竽瑟致其和尊卑長㓜成其序其廣¶
樂有如此者太微營室明堂布政之宫白獸蒼龍象魏懸書之法¶
下應猶草王言如絲北辰而拱衆星南面而朝天下其爲政有如¶
此者紏萬人者施以八刑詰四方者戒之三典畫衣不犯載酒無¶
寃免禽獸於網羅納寰瀛於軌物其恤刑有如此者周人之養國¶
老始闢西膠漢氏之召諸生初開太學辟廱所以行其禮泮宫所¶
以班其政童子三尺羞稱霸后之臣冠者六人唯述明王之道其¶
文德有如此者涼風至司馬於是乎陳兵太白高將軍於是乎冝¶
戰乗斗杓而誓旅出星門而杖龯莊周稱天子之劒舉之按之吕¶
<pb:KR4h0024_SBCK_052-6a>¶
望言聖人之兵如風如雨其武功有如此者稽其殷令有文犀利¶
劒之效珍考其周書有赭白乗黃之騁力東漸西&KR0013;&KR0047;馳北走盧¶
敖之窮觀六合不出於城隍陶侃之飛入八門未遊於宫室其疆¶
理有如此者察璿璣而孚大運天迴地游吹玉律而部人時陽動¶
隂靜煙雲蕭索而合彩日月淑清而啓旦豈直鳯巢阿閣入軒后¶
之圖書魚躍中舟稱武王之事業其休徴有如此者然則囊括混¶
沌發揮生靈大庭不足使驂乗驪連不足使扶轂可以㑹玉帛可¶
以荅靈祇行聖人之大孝旣郊祀而宗祀昭帝王之盛節亦因天¶
而事天猶復下聽輿人旁求故實以爲唐堯五載無聞太室之儀¶
殷帝八遷未&KR0114;王城之地是用陳圭置臬建周后之兩都詔蹕鳴¶
鑾巡漢皇之中嶽熒惑先列招揺在上隱天而動地欱野而歕山¶
旌旗則日月運行鐘鼔則雷風相薄道伊闕捷轘轅怡然長望邈¶
乎周覽壯靈山之雲雨仍求載祀之經對閑寢之丘墟思秩無文¶
之禮於是降天渙命司存因其舊跡葺其新廟詳費務議工徒下¶
<pb:KR4h0024_SBCK_052-6b>¶
隴蜀之名材致荆藍之寶玉易者言乎恱使民忘其勞詩者歌乎¶
于來成之不日東西轇轕南北崢嶸繡栭兮雲楣光照耀兮奪目¶
桂棟&KR0006;蘭橑氣氛氲&KR0006;襲人皎日登於約䟽奔星下於閨闥珠簾¶
玳匣上高閣而三休金柱銀楹岀長廊而中宿窮山海之瓌寶盡¶
人神之壯麗豈止河庭貝闕俯瞰馮夷之都洛水瑶壇旁臨虙妃¶
之館爾其巖嶂重複岡巒左右靑霞起而照天白霧生而帀地餘¶
基隱嶙仍知萬歳之亭古木摧殘尚辨三花之樹明公舊祀棟宇¶
岧嶤仙女層臺風煙爛漫軒轅之訪大隗先求牧馬之童太一之¶
徴少君直下乗龍之使夫峻極也天帝因而㑹昌夫降神也景福¶
由其興作於是乎昭之以明德聽之以和聲可以羞澗溪沼沚之¶
毛可以奠潢汙行潦之水聦明正直惟&KR0017;神而有知玉帛犠性實¶
陳信而無媿日之吉靈之來蜺爲旌&KR0006;翠爲蓋雷爲車&KR0006;電爲䇿¶
鼔之以南箕風嫋嫋而先路&KR0243;之以西畢雨&KR0115;&KR0115;而灑道其始至¶
也&KR0002;海靜山空曈曈曨曨照白日於扶桑之東其少進也&KR0002;移星¶
<pb:KR4h0024_SBCK_052-7a>¶
轉漢粲粲爛爛吐明月於瀛洲之半佩珠璣而玓瓅襲羅縠而飄¶
颻建晨嬰之寶冠踐逺遊之文履命儔&KR0006;嘯侣徙𠋣&KR0006;徘徊羣仙¶
畢集衆靈咸至有西華之紫妃有中黃之素女華山之上明星逺¶
燭陽臺之下暮雨濳通或瓊室以飛霞或銀臺而薦樂天孫忽降¶
蹔停支石之機神女相歡即起投壷之電左侍右衛則甲申之瓊¶
石乙巳之蘭蕭妍倡妙妓則慿恱之清歌幽靈之鼓瑟樂章旣闋¶
禮容斯備迴風&KR0006;雲旗入不言&KR0006;出不辭荷衣&KR0006;蕙帶倐而來&KR0006;¶
忽而逝惟神享德降百福而無疆惟嶽配天視三公而有典昔者¶
夏后氏之乗四方仍開宛委之圖周穆王之御八龍猶紀舂山之¶
石況乎上照下漏天平地成人主宅中旁羅於宇縣山靈顯位密¶
邇於神州豈使命德不傳頌聲無紀由是三天降䇿有南霍之叔¶
儲八丈鐫銘有西王之服道魏國鍾繇之字唯勒歳年晉家張載¶
之文遂承明詔其詞曰¶
上帝有命皇天無親樹之元后以牧蒸人光宅六合懷柔百神德¶
<pb:KR4h0024_SBCK_052-7b>¶
成郊祀禮備宗禋(其/一)軒稱配永崐㠊帝出堯號則天汾陽詔蹕觀¶
人設敎恊時同律有感必通無文咸秩(其/二)皇家啓聖受命于天上¶
錬五石旁䟽九川開階運斗宅海乗乾王母益地周公&KR0114;年(其/三)天¶
子建德重規疊矩聖敬日躋宗文祖武範圍三極和平萬㝢率由¶
舊章粤&KR0002;乩古(其/四)琁宫夜敞銀牓朝開德象隂月聲符震雷山河¶
翼戴星緯鹽梅能事畢矣乾元大哉(其/五)化定制禮功成作樂日月¶
旂常夏殷正朔德澤天外文明地角氣白星黃風揺露濁(其/六)兩京¶
畿甸五載巡遊驅馳太一部列&KR0214;尤將見大隗爰尋許由迴鸞躑¶
躅寓目周流(其/七)鬱鬱靈鎭巖巖積石直上五千去天三百帝休非¶
逺眞經可覿石室徘徊瓊膏滴瀝(其/八)山惟地德神即隂靈瑶&KR0078;逐¶
雨玉女隨星隂陽不測&KR0112;稷非馨倐忽年代荒蕪廟庭(其/九)旁求祀¶
典載垂天渙始詔林衡俄成壯觀紫梲星錯丹梁霞煥似對青溪¶
如遊白岸(其/十)文貍赤豹電䇿雷車隱隱中道訇訇太虚遂停龍駕¶
永託神居天迴地上霧歇雲除(其十/一)衆靈睒易羣仙容與衡嶽夫¶
<pb:KR4h0024_SBCK_052-8a>¶
人漢濵游女洛川解佩天河弄杼顧慕招𢹂&KR0813;紛儔侣同氣同聲¶
爰𥬇爰語(其十/二)于以採蘋南澗之濵于以採藻于彼行潦日吉&KR0006;¶
辰良浴蘭湯&KR0006;沐芳揚枹&KR0006;拊鼔奠桂酒&KR0006;椒漿神其萃止降福¶
穰穰(其十/三)¶
　　　　韓公廟碑銘(并序)李華¶
唐之元老有大庇於生人曰韓公公盡力大朝位尊將相三城立¶
廟軍帥乞靈則祠之天寶季歳華奉使朔方展敬祠下式瞻風采¶
像與神合沈沈如生嗚呼生以功爲臣殁以靈爲神神乎冝奉公¶
揔戎疆外懸衡審政拒隴循河緜亘萬里堅城雄防扜蔽三輔介¶
胄之士垂十萬人瞻我麾節以爲進退先是突厥犯塞乗勝入朔¶
方游&KR0016;至安定守軍不到經略失守虜乃驅監牧之騋牝退存廬¶
帳進圍聚邑鳴弓躍馬規復漠南邊人揺心元聖軫念節將更至¶
咸以爲請搢紳獻議則以和親爲便中宗未之許也&KR0004;以公耋老¶
且重煩之及&KR0114;師於太宫之庭惟公之吉至尊親臨前殿授以兵¶
<pb:KR4h0024_SBCK_052-8b>¶
符公承命徂征北蕃逆駭記所謂君子有其時有其命公得其二¶
而伸其一者也公忠貫神明慮幾造化鎭以長䇿潰其姦謀一麾¶
偏師屠名王復喪馬奪壍拂雲維而城之並河之阿列築三鎭將¶
精士銳談𥬇就役匈奴莫敢南視雷&KR0152;而遁老㓜望公以相震怖¶
不然則乗冰轉𨷖無日無之旣而據河山翫其動靜納行旅歸之¶
袵席慿墉而望匹馬單兵不匿形影虜由是械手足而刳腹心朝¶
廷無草&KR0060;之虞天下滅征役之半矣詩云文武吉甫萬&KR0022;爲憲又¶
曰方叔元老克壯其猷公之謂也帳下之厮尚有存者曰公號令¶
素嚴人無違禁自將吏&KR0016;卒咸有旗表節不常出出則賞罰隨之¶
賞無非功罰無非罪上流而下競心行而事從謀全功成由此術¶
也三城旣就刋木標櫓記之種落刻其降年後皆如之豈挺生上¶
將之龜䇿也竒鑒先物之然也夫鳥獸草木出其倫輩猶或利害¶
慿焉況殊績功勲終始天地翼輔先聖寵綏元元有茅社之尊符¶
節之重後奉者果一勝遂一謀庸非明神幽賛之效雅有吉甫薄¶
<pb:KR4h0024_SBCK_052-9a>¶
伐至于太原王命南仲城彼朔方傳稱齊桓伐戎攘狄以其病燕¶
滅衛魏絳和戎狄合諸侯從古及今以爲大功其餘秦恬漢靑之¶
倫&KR0138;丘垤耳尚或筮頌颺之簡䇿貴之況忠武卓異屨履今昔而¶
詠歌無之非古也&KR0060;感趙孟懷隨武之德寤寐永歎奉銘神宫其¶
文曰¶
赫爾韓公司武有經受命北伐渠魁就刑敢或不順鼔行風霆崇¶
岱壓𡖉滄波灌螢沈泉雷動機發&KR0115;&KR0115;功奮三城人謡億齡謀出¶
先後構危於寧張天之威恢廟之靈北狄頓顙山戎來庭萬里寢¶
柝縁河罷扄趨拜故祠德謝惟馨翔野何有羣山靑靑感激遺風¶
徘徊涕零吾誰與歸式薦斯銘¶
　　　　柳州羅池廟碑銘(并序)韓愈¶
羅池廟者故刺史柳侯廟也柳爲州不鄙夷其民動以禮法三年¶
民各自矜奮曰兹土雖逺京師吾等亦天氓今天幸惠仁侯&KR0002;不¶
化服我則非人於是老少相教語莫違侯命凡有所爲於其郷閭¶
<pb:KR4h0024_SBCK_052-9b>¶
及於其家皆曰吾侯聞之得無不可於意否莫不忖度而後從事¶
凡期令之民勸趨之無有後先必以其時於是民業有經公無&KR0018;¶
租流逋四歸樂生興讓宅有新屋渉有新舩池園絜修猪牛羊鴨¶
肥大蕃息子嚴父詔婦順夫教嫁娶葬送各有條法出相弟長入¶
相慈孝先時貧民以男女相質乆不得贖盡没爲隸我侯之至按¶
國之故以傭除本悉奪歸之大修孔子廟城郭道巷皆治使端正¶
樹以名木而民旣皆恱喜甞與郡將魏忠謝寧歐陽翼飲酒驛亭¶
謂曰吾棄於時而&KR0009;於此與君等好也明年吾將死死而爲神後¶
三年爲廟祀我及期而死三年孟秋辛卯侯降于州之後堂歐陽¶
翼等見而拜之其夕夢翼而告之曰館我於羅池其日景辰廟成¶
大祭過客李儀醉酒慢侮堂上得疾扶出廟門即死明年春魏忠¶
歐陽翼使謝寧來京師請書其事于石余謂柳侯生能澤其民死¶
能驚動禍福之以食其土可謂靈也巳作迎享送神詩遺柳氏俾¶
歌以祀焉而并刻之柳侯河東人諱宗元字子厚賢而有文章甞¶
<pb:KR4h0024_SBCK_052-10a>¶
位於朝光顯矣巳而擯不用其詞曰¶
荔子丹&KR0006;蕉黃雜肴&KR0188;&KR0006;進侯堂侯之舩&KR0006;兩旗度中流&KR0006;風泊¶
之待侯不來&KR0006;不知我悲侯乗駒&KR0006;入廟慰我民&KR0006;不嚬以𥬇鵝¶
之山&KR0006;柳之水桂樹團團&KR0006;白石齒齒侯朝出游&KR0006;暮來歸春與¶
猿吟&KR0006;秋與鶴飛北方之人&KR0006;爲侯是非千秋萬歳&KR0006;侯無我違¶
福我&KR0006;壽我驅厲&KR0017;&KR0006;山之左下無苦濕&KR0006;高無乾秔稌充羡&KR0006;¶
蛇蛟結蟠我民報事&KR0006;無怠其始自今&KR0006;欽于世世¶
　　　　野廟碑　陸龜蒙¶
碑者悲也古者懸而窆用木後人書之以表其功德因&KR0335;之不忍¶
去碑之名由是而得自秦漢以降生而有功德政事者亦碑之而¶
又易之以石失其稱矣余之碑野廟也非有政事功德可紀直悲¶
夫甿竭其力以奉無名之土木而巳矣甌粤間好事&KR0017;山椒水濵¶
多&KR0075;祀其廟貌有雄而毅黝而碩者則曰將軍有温而愿哲而少¶
者則曰某郎有媪(烏老/切)而尊嚴者則曰姥有容而豔者則曰姑其¶
<pb:KR4h0024_SBCK_052-10b>¶
居處則敞之以庭堂峻之以陛級左右老木攅植森拱蘿蔦翳于¶
上鴟鴞室其閒車馬徒隸叢雜怪狀農作之甿怖之大者推牛次¶
者擊豕小不下犬雞魚菽之薦牲酒之奠缺於家可也缺於神不¶
可也一朝懈怠禍亦隨作耋孺畜牧慓慓然疾病死喪甿不曰適¶
丁其時邪而自惑其生悉歸之於神雖然&KR0002;以古言之則戾以今¶
言之則庶乎神之不足過也何者豈不以生能禦大災捍大患其¶
死也則血食於生人無名之土木不當禦與災捍患者爲比是戾¶
於古也明矣今之雄毅而碩者有之温愿而少者有之升階級坐¶
堂筵耳弦匏口梁肉載車馬擁徒隸者皆是也解民之懸淸民之¶
暍未甞貯于胷中民之當奉者一日懈怠則發悍吏肆&KR0075;刑&KR0460;之¶
以就事校神之禍福孰爲輕重哉平居無事指爲賢良一旦有大¶
夫之憂當報國之日則回撓脆怯顛躓&KR0481;踣乞爲囚虜之不暇此¶
乃纓弁言語之土木爾又何責其眞土木邪故曰以今言之則庶¶
乎神之不足過也旣而爲詩以誌其末¶
<pb:KR4h0024_SBCK_052-11a>¶
土木其形&KR0060;吾民之酒牲固無以名土木其智&KR0060;吾君之禄位如¶
何可議禄位頎頎酒牲甚微神之饗也孰云其非視吾之碑知斯¶
文之孔悲¶
重校正唐文粹卷第五十二¶
<pb:KR4h0024_SBCK_052-11b>¶
