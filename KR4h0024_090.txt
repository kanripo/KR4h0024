# -*- mode: mandoku-view -*-
#+TITLE: 唐文粹
#+DATE: 2015-09-23 10:32:09
#+PROPERTY: JUAN 90


　書十二(命附緫九首/)¶
　　　切磋五¶
　　　　别令狐拾遺書(李商隠/)
　　　　荅崔立之書(韓愈/)¶
　　　　重與陸賔虞書(劉軻/)
<pb:KR4h0024_WYG_090-1b>
　　　　與陶進士書(李商隠/)¶
　　　　荅侯髙第二書(李翺/)¶
　　　規誨三¶
　　　　寄從弟正辭書(李翺/)
　　　　與外孫崔氏二孩書(李華/)¶
　　　　寄諸弟砥石命(附元輿/¶舒)
　　　諭一¶
　　　　諭江陵耆老書(劉蛻/)
<pb:KR4h0024_WYG_090-2a>
　　别令狐綯拾遺書　　　　　　　李商隠¶
予直足下行日已定昨幸得少展寫足下去後憮然不
怡今早垂<md:KR4h0024_SBCK_090-1b>¶致葛衣書辭委曲惻惻無已自昔非有故舊
援拔卒然於稠人中¶相望見其表得所以類君子者一
日相從百年見肺肝爾來足下¶仕益逹僕困不動固不
能有常合而有常離足下觀人與物共此¶天地耳錯行
襍居蟄蟄哉不幸天能恣物之生而不能與物慨然¶量
其欲牙齒者恨不得翅羽角者又恨不得牙齒此意人
<pb:KR4h0024_WYG_090-2b>
與物略¶同耳有所趨故不能無爭有所爭故不能不於
同中而有異耳¶足下觀此世其同異如何哉兒冠出門
父翁不知其枉正女笄上¶車夫人不保其貞汚此於親
親不能無異勢也親者尚爾則不親¶者惡望其無隙哉
故近世交道幾喪欲盡足下與僕於天獨何禀¶當此世
生而不同此世每一㑹面一分㪚至於慨然相執手嚬
然¶相慼決然相泣者豈於此世有他事哉惜此世之人率
不能如吾¶所樂而又甚懼吾之徒孑立寡處而與此世
<pb:KR4h0024_WYG_090-3a>
者蹄尾紛然蛆吾¶之白擯置譏誹襲出不意使後日有
希吾者且懲吾困而不能堅¶其守乃捨吾而之他耳足
下知與此世者居常給於其黨何語哉<md:KR4h0024_SBCK_090-2a>¶必曰吾惡市道
嗚呼此輩眞手搔鼻皻而喉噦人之灼痕為癩者¶市道
何肯如此輩邪今一大賈坐滯貨中人人徃須之甲得
若干¶曰其贏若干丙曰吾索之乙得若干曰其贏若干
戊曰吾索之既¶與之則欲其蕃不願其亡失口舌拜父母
出妻子伏臘相見有贄¶男女嫁娶有問不幸喪死有致
<pb:KR4h0024_WYG_090-3b>
饋葬有臨送弔是何長者大人哉¶他日甲乙俱入之不
欺則又愈得其所欲矣囘環出入如此是終¶身欲其蕃
不願其亡失口舌拜父母益嚴出妻子益敬伏臘相見¶
贄益厚男女嫁娶問益豐不幸喪死饋贈臨送弔哭情益
悲是又¶何長者大人哉唯是於信誓有大欺漫然後罵
而絶之擊而逐之¶訖身而勿與通也故一市人率少於
大賈而不信者此豈可與此¶世交者等邪今日赤肝腦
相憐明日衆相唾辱皆自其時之與勢¶耳時之不在勢
<pb:KR4h0024_WYG_090-4a>
之移去雖百仁義我百忠信我我尚不顧矣豈不¶顧已
而又唾之足下果為市道何如哉今人娶婦入門母姑
必祝¶之曰善相冝則祝曰蕃息後曰生女子貯之幽房
密寢四鄰不得<md:KR4h0024_SBCK_090-2b>¶識兄弟以時見欲其好不顧性命即一
日可嫁去是冝擇何如男¶子屬之邪今山東大姓家非
能違摘天性而不如此至其羔鶩在¶門有不問賢不肖
健病而但論財貨恣求取為亊當其為女子時¶誰不恨及
為母婦則亦然彼父子男女天性豈有大於此者邪今
<pb:KR4h0024_WYG_090-4b>
尚如此况他舍外人燕生越飬而相望相救抵死不相
販賣哉細¶而繹之眞令人不愛此世而欲狂走逺颺耳
果不知足下與僕之¶守是邪非邪首陽之二百豈蘄盟津
之八百吾又何悔焉千百年¶下生人之權不在富貴而
在直筆者得有此人足下與僕當有所¶用意其他復何
云云但當誓不羞市道而又不為忘其素恨之母¶婦耳
商隠再拜¶
　　荅崔立之書　　　　　　　　　韓　愈
<pb:KR4h0024_WYG_090-5a>
斯立足下僕見險不能止動不得時顚頓狼狽失其所
操持困不¶知變以至辱於再三君子小人之所憫笑天
下之所背而馳者也¶足下猶復以為可教貶損道徳乃
至手筆以問之扳援古昔辭義<md:KR4h0024_SBCK_090-3a>¶髙逺且進且勸足下之於故
舊之道得矣雖僕亦固望於吾子不敢望¶於他人者耳
然尚有似不相曉者非故欲發余乎不然何子不以¶丈
夫期我也故不能黙黙輙復自明僕始年十六七時未
知人事¶讀聖人之書以為人之仕者皆為人耳非有利
<pb:KR4h0024_WYG_090-5b>
乎已也及年二十¶時苦家貧衣食不足謀於所親然後
知仕之不惟為人耳及來京¶師見有舉進士者人多貴
之僕誠樂之就求其術或出禮部所試¶詩賦䇿等以相
示僕以為可無學而能因詣州縣求舉有司好惡¶出於
其心四舉而後有成亦未即得仕聞吏部有以愽學宏
辭選¶者人尤謂之才且得羙仕就求其術或出所試文
章亦禮部之類¶私怪其故猶樂其名因又詣州府求舉
凡二試於吏部一既得之¶而又黜於中書雖不得仕人
<pb:KR4h0024_WYG_090-6a>
或謂之能焉退自取所試讀之迺類¶於俳優者之辭顔
忸怩而心不寧者數月既已為之則欲有成書¶所謂恥
過作非者也因復求舉亦無幸焉乃復自疑以為所試
與¶得之者不同其程度及得觀之余亦無甚愧焉夫所
謂愽學者豈<md:KR4h0024_SBCK_090-3b>¶今之所謂者乎夫所謂宏辭者豈今之所
謂者乎設使古之豪傑¶之士若屈原孟軻司馬遷相如
揚雄之徒進於是選必知其懐慙¶乃不自進而已耳設
使與夫今之善進者競於䝉昧之中僕固知¶其辱焉然
<pb:KR4h0024_WYG_090-6b>
彼五子者且使生於今之世其道雖不顯於天下其自¶
負如何哉肯與夫斗筲者決得失於一夫之目而為之
憂樂哉故¶凡僕之汲汲於進者其小得蓋欲以具裘葛
飬窮孤其大得蓋欲¶以同吾之樂於人耳其他可否自
計已熟誠不待人而後知今¶足下乃復比之獻玉者以
為必俟工人之剖然后知於天下雖兩¶刖足不以為疾
且無使勍者再尅誠足下相勉之意厚也然仕進¶者豈
舍此而無門哉足下謂我必待是而後進者非尤相悉
<pb:KR4h0024_WYG_090-7a>
之辭¶也僕之玉固未甞獻而足固未甞刖足下無為我
戚戚也方今天¶下風俗尚有未及於古者邊境尚有被
甲執兵者主上不得怡而¶宰相以為憂僕雖不賢亦且
潜究其得失致之乎吾相薦之乎吾¶君上希卿大夫之
位下猶取一障而乗之若都不可得猶將耕于<md:KR4h0024_SBCK_090-4a>¶寛閒之野
釣於寂寞之濵求國家之遺事考賢人哲士之終始作¶
唐之一經垂之於無窮誅姦諛於既死發潜徳之幽光
二者将必¶有一可足下以為僕之玉凡幾獻而足凡幾
<pb:KR4h0024_WYG_090-7b>
刖也又所謂勍者果¶誰哉再剋之刑信如何也士固信
於知已微足下無以發吾之狂¶言愈再拜¶
　　重與陸賔虞書　　　　　　　劉　軻¶
别韶卿已逾時雖遊處讌賞不接然予心未甞一日去
韶卿也且¶京洛相去八百里足以絶韶卿車轍馬跡矧
又自洛南而東渉淮¶浮江㳂洄數千里安得不悒悒西
望邪比予在輦下五六年始不¶知韶卿及知韶卿兩心
始親而形骸已相逺苟未能忘情忍不酸¶鼻出涕為吾
<pb:KR4h0024_WYG_090-8a>
友之思邪前陸掾來得韶卿書知韶卿欲屈道以從¶人
求京兆解送知韶卿道在與否固不在首解於京兆也
愚甞謂¶與遊者道韶卿膚未雞髪未鶴然其心甚老脫
一旦脅肩低眉與¶諸子爭甲乙於縣官豈愚所謂甚老
者邪韶卿曽不是思也愚所<md:KR4h0024_SBCK_090-4b>¶謂首出者謂四科首顔閔
三十世家首太伯七十列傳首伯夷其¶為首出豈不多
邪韶卿不首於是而欲首於何哉僕又聞京兆等¶試試
官知與否脫有知韶卿人聞烏有不心躬嘿禮靈冠統
<pb:KR4h0024_WYG_090-8b>
以待¶之邪夫然亦何害小伸於知已耳不然則東國絀
臣西山餓夫微¶仲尼何傷為展季伯夷矣韶卿獨不見
既得者邪豈盡為顔子太¶伯伯夷然幸韶卿熟思之無
以予不食太牢為不知味者也前月¶中兩寄狀計必有
一逹者過重陽當決策東去計韶卿無以予身¶逺而不
予思也勉矣自愛䇿名春官後當㑹我於真山¶
　　與陶進士書　　　　　　　　　李商隠¶
去一月多故不常在故屢辱吾子之至皆不覩昨又垂示
<pb:KR4h0024_WYG_090-9a>
東岡記¶等數篇不惟其辭彩奥大不冝為冗慢無勢者
所窺見且又厚紙¶謹字如貢大諸侯卿士及前逹有文
章積學者何其禮甚厚而所¶與之甚下邪始僕小時得
劉氏六說讀之常得其語曰是非繫於¶褒貶不繫於賞
罰禮樂繫於有道不繫於有司宻記之盖甞於春<md:KR4h0024_SBCK_090-5a>¶秋法
度聖人綱紀久羡懐藏不敢薄賤聨綴比次手書口詠
非惟¶求以為已而已亦祈以為後來隨行者之所師禀
已而被鄉曲所¶薦入來京師又亦思前輩逹者固已有
<pb:KR4h0024_WYG_090-9b>
是人矣有則吾將依之繫¶鞵出門寂寞徃返其間數年
卒無所得私怪之而比有相親者曰¶子之書冝貢于某
氏某氏可以為子之依歸矣即走徃貢之出其¶書乃復
有置之而不暇讀者又有黙而視之不暇朗讀者又有
始¶朗讀而中有失字壊句不見本義者進不敢問退不
能解黙黙已¶已不復咨歎故自大和七年後雖尚應舉
除吉㓙書及人慿倩作¶牋啓銘表之外不復作文文尚
不復作况復能學人行巻邪時獨¶令狐補闕最相厚歲
<pb:KR4h0024_WYG_090-10a>
嵗為寫出舊文納貢院既得引試㑹故人夏¶口主舉人
時素重令狐賢明一日見之於朝揖曰八郎之友誰最¶
善綯直進曰李商隠者三道而退亦不為薦託之辭故
夏口與及¶第然此時實於文章懈退不復細意經營述
作乃命合為夏口門¶人之一數耳爾後兩應科目者又
以應舉時與一裴生者善復與<md:KR4h0024_SBCK_090-5b>¶其挽拽不得已而入耳
前年乃為吏部上之中書歸自驚笑又復¶懊恨周李二
學士以大法加我夫所謂慱學宏辭者豈容易哉天¶地
<pb:KR4h0024_WYG_090-10b>
之災變盡觧矣人事之興廢盡究矣皇王之道盡識矣
聖賢之¶文盡知矣而又下及蟲豸草木鬼神精魅一物
已上莫不開㑹此¶其可以當愽學宏辭者邪恐猶未也
設他日或朝廷或持權衡大¶臣宰相問一事詰一物小
若毛甲而時脫有盡不能知者則號愽¶學宏辭者當其
罪矣私自恐懼憂若囚械後幸有中書長者曰此¶人不
堪抺去之乃大快樂曰此後不能知東西左右亦不畏
矣去¶年入南場作判比於江淮選人正得不憂長名放
<pb:KR4h0024_WYG_090-11a>
耳尋復啓與曹¶主求尉於虢實以太夫人年髙樂近地
有山水者而又其家窮弟¶妹細累喜得賤薪菜處相飬
活耳始至官以活獄不合人意輙退¶去將遂脱衣置笏
永夷農牧㑹今太守憐之催去復任逕使不為¶升斗汲
汲疲瘁低儽耳然至於文字章句愈怗息不敢驚張常
自¶呪願得時人曰此物不識字此物不知書是我生獲
忠肅之諡也<md:KR4h0024_SBCK_090-6a>¶而吾子反殷勤如此者豈不知邪豈有意
邪不知則可有意則已¶虛矣然所以拳拳而不能忘者
<pb:KR4h0024_WYG_090-11b>
正以徃年愛華山之為山而有三¶得始其卑者朝髙者
復得其揭然無附著而又得其近而能逺思¶欲窮搜極
討灑豁襟抱始以徃來畨畨不遂其願閒者得李生於¶
華郵為我指引巗谷列視生植僅得其半又得謝生於
雲䑓觀暮¶留止宿旦相與去愈復記熟後又得吾子於
邑中至其所不至者¶於華之山無恨矣三人力邪今李
生已得第而又為老貴人從事¶雲䑓生亦顯然有聞於
諸公間吾子之文粲然成就如是我不負¶華之山而華
<pb:KR4h0024_WYG_090-12a>
之山亦將不負吾子之三人矣以是思得聚㑹話既¶徃
探歴之勝至於切磋善惡分擘進趨僕此世固不待學
奴婢下¶人指誓神佛而後已耳吾子何所用意邪明日
東去既不得面寓¶書惘惘九月三日𢎞農尉李某頓首¶
　　荅侯髙第二書　　　　　　　李　翺¶
足下復書來㑹與一二友生飲酒甚樂故不果以時報
三讀足下<md:KR4h0024_SBCK_090-6b>¶書感歎不能休非足下之愛我甚且欲吾身
在而吾道光明也則¶何能開難出之辭如此之無憂乎
<pb:KR4h0024_WYG_090-12b>
前書所以不受足下之說而復¶闢之者將以明吾道也
吾之道非一家之道是古聖人所由之道¶者也吾之道
塞則君子之道消矣吾之道明則堯舜禹湯文王孔¶子
之道未絶於地矣前書若與足下混然同辭是宫商之
一其聲¶音也道何由而明哉吾故拒足下之辭知足下
必將憤予而復其¶辭也足下再三教我適時以行道所
謂時也者乃仁義之時乎將¶沉浮之時乎苟仁且義則
吾之道何所屈焉爾如順沈浮之時則¶是乗流望風而
<pb:KR4h0024_WYG_090-13a>
髙下焉苟如此雖足下之見我且不識矣况天下¶乎不
修吾道而取容焉其志亦不遐矣故君子非仁與義則
無所¶為也如有一朝之患古君子則不患也吾之道學
孔子者也盖孔¶子畏於匡圍於蒲伐樹於桓魋逐於魯
絶糧於陳蔡之師夫孔子¶豈不知屈伸之道邪賢不肖
在我者也貴與富貧與賤道之行否¶則有命焉君子正
已而須之爾雖人不能取其容焉故孔子謂子<md:KR4h0024_SBCK_090-7a>¶路子貢
曰詩云匪兕匪虎率彼曠野吾道非邪吾何為於此子
<pb:KR4h0024_WYG_090-13b>
路¶對曰意者吾未仁且智也而人之不信也與子曰有
是乎使仁者¶而必信安有伯夷叔齊使智者而必行安
有王子比干子貢對曰夫¶子之道至大故天下莫能容
盍少貶夫子之道子曰良農能稼而¶不能為穡良工能
巧而不能為順君子能修其道綱而紀之統而¶理之而
不能為容爾不修爾道而求為容賜而志不逺矣謂顔
回¶如謂由也賜也顔淵對曰夫子之道至大故天下莫
能容雖然夫¶子推而行之不容何病不容然後見君子
<pb:KR4h0024_WYG_090-14a>
夫道之不修也是吾醜¶也道既已大修而不用是有國
者之醜也不容何病不容然後見¶君子孔子盖歎之也
以孔子其門人三千其聖徳如彼之至也而¶知孔子者
獨顔回爾其他皆學焉而不能至也然則僕之道天下¶
人安能信而行邪足下之言曰西伯孔子何等人也皆
以柔氣汚¶辭同用明夷也以避禍患斯人豈浮世邪人
乎夫西伯聖人也羑¶里之拘僅不免焉孔子聖人之大
者也其屈厄如前所陳惡在其<md:KR4h0024_SBCK_090-7b>¶能取容於世乎故曰危
<pb:KR4h0024_WYG_090-14b>
行言遜所以逺害也其道則爾其能逺之¶與否而必容
焉則吾不敢知也非吾獨爾孔子亦不知也僕之道¶窮
則樂仁義而安之者也如用焉則推而傳之於天下者
也何獨天¶下哉將後世之人大有得於吾之功者爾天
之生我也亦必有意¶矣將欲愚生民之視聽乎則吾將
病而死尚何能伸其道也如欲¶生民有所聞乎則吾何
敢辭也然則吾道之行與否皆運也吾不¶能自知也天
下人安能害於我哉足下又曰吾子夷齊之道也如¶僕
<pb:KR4h0024_WYG_090-15a>
向者所陳亦足以免矣故不復有所説若韓孟與吾子
之於我¶親故知我者也苟異口同辭皆如足下所說是
僕於天下衆多之¶人而未有一知已也安能合於吾心
乎吾非不信子之云者也信¶子則於吾道不光矣欲黙
黙則道無所傳云爾子之道子冝自行¶之者也勿以誨
我¶
　　寄從弟正辭書　　　　　　　　李　翺¶
知汝京兆府取解不得如其所懷念勿在意凡人之窮
<pb:KR4h0024_WYG_090-15b>
達所遇亦<md:KR4h0024_SBCK_090-8a>¶各有時爾何獨至於賢丈夫而反無時哉此非
吾徒之所憂也其¶所憂者何畏吾之道未能到於古之
人爾其心既自以為到且無¶謬則吾何徃而不得所樂
何必與夫時俗之人同得失憂喜而動¶於心乎借如用
汝之所知分為十焉用其學聖人之道而和其心¶使餘
者以與時世進退於俯仰如可求也則不啻富且貴矣
如非¶吾力也雖盡用其十秪益勞其心爾安能有所得
乎汝勿信人號¶文章為一藝夫所謂一藝者乃時世所
<pb:KR4h0024_WYG_090-16a>
好之文或有盛名於近代¶者是也其能到古人者則仁
義之辭也惡得以一藝而名之哉仲¶尼孟軻殁千餘年
矣吾不及見其人吾能知其聖且賢者以吾讀¶其辭而
得之者也後來者不可期安知其讀吾辭也而不知吾
心¶之所存乎亦未可誣也夫性於仁義者未見其無文
也有文而能¶到者吾未見其不力於仁義也由仁義而
後文者性也由文而後¶仁義者習也由誠明之必相依
爾貴與富在外者也吾不能知其¶有無也非吾求而能
<pb:KR4h0024_WYG_090-16b>
至者也吾何愛而屑屑於其間哉仁義與文<md:KR4h0024_SBCK_090-8b>¶章生乎内
者也吾知其有也而能求而充之者也何懼而不為哉¶
汝雖性過於人然而未能浩浩於心吾故書其所懐以
張汝且以¶樂言吾道之云爾¶
　　與外孫崔氏二孩書　　　　　　李　華¶
八月十五日翁告崔氏之子兩孩省吾出身入仕行四
十年晩有¶汝母已飬汝二人矣吾逮事裴氏鄭氏崔氏
諸姑于氏堂姑皆賢¶明淑哲為内外師範意欲與汝言之
<pb:KR4h0024_WYG_090-17a>
裴氏始恩慈見吾一善未甞¶不流涕祝吾成立見吾伯
仲書題誨責踈略話及舊事云無此例¶吾伯仲書題比
今日中外書題其間踈密不啻百十也吾小時猶¶省長
㓜每日兩時櫛盥起居尊行三時侍食飲食訖然後敢
食猶¶責不如禮今者諸子日出髙眠爭覽盤器何曽有
此儀可為歎息¶世教如此何得不亂婦人亦要讀書解
文字知今古情狀事父母¶舅姑然可無咎詩序云哀窈
窕思賢才而無傷善之心焉是闗睢¶之義也易曰主中
<pb:KR4h0024_WYG_090-17b>
饋無攸遂婦人但當主酒食待賔客而已其餘<md:KR4h0024_SBCK_090-9a>¶無自專
之禮詩云將翺將翔佩玉瓊琚此奉舅姑助祭祀之儀
也¶又曰將翺將翔弋鳬與㕍此主酒食待賔客之儀也
禮經所載汝¶其記之又婦人將嫁三月敎於公宫祖廟
既毁教於宗室嫁則廟¶見不見廟者不得為婦今此禮
凌夷人從苟且婦人尊於文夫羣¶隂制於太陽世教淪
替一至於此可為墮淚汝等當學讀詩禮論¶語孝經此
最為要也吾小時南市㡌行見貂㡌多帷㡌少當時舊
<pb:KR4h0024_WYG_090-18a>
人已歎風俗中年至西京市㡌行乃無帷㡌貂㡌亦無
男子衫袖¶䝉鼻婦人領巾覆頭向有帷㡌羃離必為瓦
石所及此乃婦人為¶丈夫之象丈夫為婦人之飾顚之
倒之莫甚於此觸類而長不可¶勝言舉其一端告及汝
耳勿謂㓜小不遵訓誡所見所聞頽風敗¶俗故申明舊
事不能一一也阿馬來説汝誦得數十篇詩賦麗麗¶已
能承順十五姊顔色十七伯極鍾念吾旅病乍聞甚慰
意凡人¶不患尊行不慈訓患身不能承順耳汝承十五
<pb:KR4h0024_WYG_090-18b>
姊仁慈十七伯訓¶誘又質性柔順當不扶自直吾所告
者括羽汝耳不次翁告崔氏<md:KR4h0024_SBCK_090-9b>¶二子省¶
　　　貽諸弟砥石命　　　　　　　　舒元輿¶
昔嵗吾行吳江上得亭長所貽劒心知其不莾鹵匣藏
愛重未曽¶䙝視今年秋在秦無何發開見慘翳積蝕僅
成死鐵意慙身將利¶器而使其不光明之若此常緘求淬磨之
心於胷中數月後因過¶岐山下得片石如渌水色長不滿尺闊
厚半之試以手磨理甚膩¶文甚宻吾意其異石遂攜入城問
<pb:KR4h0024_WYG_090-19a>
於切磋工工以為可為砥吾遂¶取劔發之初數日浮埃
薄落未見快意意工者相紿復就問之工¶曰此石至細
故不能速利堅鐡但積漸發之未一月當見眞貎歸¶如
其言果覩變化蒼慘剥落若青蛇退鱗光勁一水泳涵
星斗持¶之切金錢三十枚皆無聲而斷愈始得之利數
十百倍吾因歎以¶為金剛首五材及為工人鑄為器復
得首出利物以剛質鋩利苟¶蹔不砥礪尚與鐡無以異
况質柔鋩鈍而又不能砥礪當化為糞¶土耳又安得與
<pb:KR4h0024_WYG_090-19b>
死鐡倫齒邪以此益知人之生於代苟不病盲聾<md:KR4h0024_SBCK_090-10a>¶喑啞
則五常之性全性全則豺狼燕雀亦云異矣而或公然
忘棄¶礪名砥行之道反用狂言放情為事䝉䝉外埃積
成垢惡日不覺¶寤以至於戕正性賊天理生前為造化
剰物殁復與灰土俱委此¶豈不為辜負日月之光景邪
吾常覩汝輩趣嚮爾誠全得天性者¶况夙能承順嚴訓
皆解甘心服食古聖人道知其必非彫𡙇道義¶自埋於
偷薄之倫者然吾自干名在京城兎魄已十九晦矣知
<pb:KR4h0024_WYG_090-20a>
爾¶輩懼旨甘不繼困於薪粟日丐於他人之門吾聞此
益悲此身使¶爾輩承順供飬至此亦益憂爾輩為窮窶
而斯須忘其節為苟得¶眩惑而容易狥於人為投刺牽
役而造次惰其業日夜憶念心力¶全耗且欲書此為戒
又慮爾輩年未甚長成不深諭解今㑹鄂騎¶歸去遂寘
石於書函中乃筆用砥之功以寓徃意欲爾輩定持剛¶
質晝夜淬礪使塵埃不得間髪而入為吾守固窮之節
慎臨財之¶苟積習肄之業上不貽庭闈憂次不貽手足
<pb:KR4h0024_WYG_090-20b>
病下不貽心意媿欲¶三者不貽秖在爾砥之而已不關
他人若砥之否也則嚮之所謂<md:KR4h0024_SBCK_090-10b>¶切金涵星之用又甚瑣
屑安足以諭之然吾固欲爾輩常置砥於¶左右造次顚
沛必於是思之亦古人韋弦銘座之義也因書為砥¶石
命以欲爾輩兼刻辭於其側曰¶
劍之鍔砥之而光人之名砥之而揚砥乎砥乎為吾之
師乎仲兮¶季兮無墜吾命乎¶
　　諭江陵耆老書　　　　　　　劉　蛻
<pb:KR4h0024_WYG_090-21a>
太原王生甞移耆老書以江陵故楚也子胥親逐其君
臣夷其墳¶墓且楚人之所宜怨也而江陵反為之廟世
饗其讎謂耆老而忘¶其君父也吾以為不然楚人之性
慓悍大能復其仇讎其後自懐¶王入武關楚人怨秦不
忘干戈况其人之性能忘胥之所以破其國¶家而事之
乎且令江陵之人牽牛羊而祀其廟者將祈年糓而
獲¶凶荒禱疾病而得死亡者乎如厚其餼而虐其報則
江陵知胥之¶不可祠而不祠矣若果祈年榖而得豐穰
<pb:KR4h0024_WYG_090-21b>
禱疾病而獲康彊有其餼¶而尋其報則破人之國而居
其土辱人之君而受其饗遇一食而<md:KR4h0024_SBCK_090-11a>¶自忘楚人之殺父
兄則胥自為無勇也何獨江陵之人而忘襲讎¶乎吾以
為其廟申包胥之廟也包胥有復楚之功年代寖逺楚
人¶以子胥甞封諸申故不謂包胥耳不然則子胥何為
饗人之食而¶江陵何為事讎人之神乎耆老得書速易
其版曰申胥之廟無使¶人神皆愧耳¶
　唐文粹巻九十<md:KR4h0024_SBCK_090-11b>¶<md:KR4h0024_SBCK_091-1a>¶
<pb:KR4h0024_WYG_091-1a>
欽定四庫全書
　唐文粹巻
