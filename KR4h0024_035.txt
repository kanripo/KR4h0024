# -*- mode: mandoku-view -*-
#+TITLE: 唐文粹
#+DATE: 2015-09-23 10:31:58
#+PROPERTY: JUAN 35


　論乙(總一十二首/)¶
　　　辨析¶
　　　　省試顔子不貳過論(韓愈/)¶
　　　　辨曽參不為孔門十哲論(李觀/)
　　　　孟子荀子言性論(皇甫湜/)
<pb:KR4h0024_WYG_035-1b>
　　　　管仲論(元結/)
　　　　嬴秦論(劉蜕/)
　　　　蕭何求繼論(程晏/)¶
　　　　四維論(栁宗元/)
　　　　六逆論
　　　　辨私論(牛僧孺/)¶
　　　　自明誠論(歐陽詹/)
　　　　論相(杜牧/)
<pb:KR4h0024_WYG_035-2a>
　　　　卜論(李華/)¶
　　省試顔子不貳過論　　　　韓　愈¶
論曰登孔氏之門者衆矣三千之徒四科之目孰非由
聖人之道¶為君子之儒者乎其於過言過行亦云鮮矣
而夫子舉不貳過惟¶顔氏之子其何故哉請試論之夫
聖人抱誠明之正性根中庸之¶正徳茍發諸中形諸外
者不由思慮莫匪規矩不善之心無自入<md:KR4h0024_SBCK_035-1b>¶焉可擇之行
無自加焉故惟聖人無過所謂過者非謂發於行彰¶於
<pb:KR4h0024_WYG_035-2b>
言人皆謂之過而後為過也生于其心則為過矣故顔
子之過¶此類也不貳者蓋能止之于始萌絶之于未形
不貳之於言行也¶中庸曰自誠明謂之性自明誠謂之
教自誠明者不勉而中不思¶而得從容中道聖人也無
過者也自明誠者擇善而固執之者也¶不勉則不中不
思則不得不貳過者也故夫子之言曰回之為人¶也擇
乎中庸得一善則拳拳服膺而不失之矣又曰顔氏之
子其殆¶庶㡬乎言猶未至也而孟子亦云顔子具聖人
<pb:KR4h0024_WYG_035-3a>
之體而微者皆謂¶不能無生于其心而亦不暴之于外
考之于聖人之道差為過耳顔¶子自惟其若是也於是
居陋巷以致其誠飲一瓢以求其志不以¶富貴妨其道
不以隠約易其心確乎不拔浩然自守知髙堅之可¶尚
忘鑽仰之為勞任重道逺竟莫之致是以夫子歎其不
幸短命¶今也則亡謂其不能與已並立于聖人之域觀
教化之大行也不¶然夫行發于身加于人言發乎邇見
乎逺茍不慎也敗辱隨之而<md:KR4h0024_SBCK_035-2a>¶後思欲不貳過其于聖人
<pb:KR4h0024_WYG_035-3b>
之道不亦逺乎而夫子尚肯謂之其殆¶庶㡬孟子尚復
謂之具體而微者哉則顔子之不貳過者盡在是¶矣¶
　　辨曽參不為孔門十哲論　　　李　觀¶
論曰客有言曰仲尼聖人也曽參孝子也十哲皆仲尼
門人也察¶其能孝於家能忠於君能友于兄弟能信於
友朋可以臨事可以¶成章故加其美目也而曽參雖不
聞兼此數者乃其近者小者而¶仲尼區别四科前後十
哲曽參不及者何也主人對之曰噫非仲¶尼于此異也
<pb:KR4h0024_WYG_035-4a>
四科十哲之名乃一時之言也非燕居之時門人盡¶在
而言也于是仲尼圍于陳畏于匡曽參不在從行之中
故仲尼¶言在左右者揚其徳行言語政事文學皆可邀
時之遇行已之材¶不得者是以美而類之傷而歎之非
曽參不當此數子也使曽子¶于時得與數子從行則仲
尼之聖不遺參之孝不後冉伯牛仲弓¶之目也必矣客
于是稱謝而退或者止之曰客之問知其一未知<md:KR4h0024_SBCK_035-2b>¶其二
主人對得其細未得其大且仲尼抱至聖之徳值多難
<pb:KR4h0024_WYG_035-4b>
之代¶周遊栖遲不遇天下仕魯不終聘過宋伐樹之衞
不用適楚逢患¶而四科之徒未嘗離其起居闕其絃誦
不以師道窮而曰妨已之¶進不以身之私而越去終日
温温孜孜提攜負荷從其行止如手¶足羽翼時仲尼有
仁思徳慮未言者顔回輒發之故謂之徳行矣¶仲尼言
有所陳未達而端木賜輒達之故謂之言語矣子路勇
毅¶果正之士也侍仲尼而不善之道不得入故謂之政
事矣子游¶子夏春秋之外得與仲尼論之故謂之文學
<pb:KR4h0024_WYG_035-5a>
矣故數子居則¶講仲尼之道行役則任仲尼之事而曽
參安則在焉患難則未嘗¶有用焉且夫孝者人性常然
也不至者非人也參茍至之乃得為¶人矣夫何異也且
十哲之徒孰有非孝乎而參獨以有孝之名加¶其數子
之長故不得與之同目也何謂不在從行之中而遺之
也¶夫孝者不止于家也事君慎其事忠其命乃孝也事
師聘其道敬¶其事乃孝也不去危即安不冐利背誼乃
孝也而參不敬其事矣<md:KR4h0024_SBCK_035-3a>¶不能冐誼背利矣乃孝其孝也
<pb:KR4h0024_WYG_035-5b>
非孝也子從儒守學宜識所言何¶言之介也主人拊已
而起曰爾之辨則辨矣如何斯可謂攻乎異¶端斯害也
已¶
　　孟子荀子言性論　　　　　皇甫湜¶
論曰孟子曰人之性善荀卿曰其善者偽也是于聖人
皆一偏之¶論也推而言之性之品有三下愚中人上智
是也聖人言性之品¶亦有三可上可下不移是也黄帝
生而神靈幼而徇齊文王在母¶不憂在師不煩后稷不
<pb:KR4h0024_WYG_035-6a>
拆不副克岐克嶷之謂上智矣齊桓公以¶管仲輔之則
理以易牙輔之則亂子夏出見紛華而悦入聞仁義¶而
樂之謂中人矣越椒之生熊虎之狀叔魚之生谿壑之
心謂下¶愚矣是故有生而惡者得稱性善乎哉有生而
善者得稱性惡乎¶哉故曰孟子荀卿之言其于聖人皆
一偏之説也窮理盡性唯聖¶人能之宜乎微言絶而異
端作大義乖而一偏之説行孟子大儒¶也荀卿亦大儒
也是豈特開異門故持曲辨哉蓋思有所未至明<md:KR4h0024_SBCK_035-3b>¶有所
<pb:KR4h0024_WYG_035-6b>
不周耳即二子之説原其始而要其終其于輔教化尊
仁義¶亦殊趨而一致異派而同源也何也孟子以為惻
隠之心人¶皆有之是非之心人皆有之性之生善由水
之趨下物誘于外情¶動于中然後惡生焉是勸人汰心
源返天理也荀卿曰人之生¶不知尊親長習于教然後
知焉人之幼不知禮讓長習于教然後¶知焉是勸人黜嗜
慾求善良也一則舉本以推末一則自葉而流¶根故曰
二子之説殊趨而一致異派而同源也雖然孟子之心
<pb:KR4h0024_WYG_035-7a>
以¶人性皆如堯舜未至者斯勉矣荀卿之言以人之性
皆如桀跖則¶不及者斯怠矣書曰唯人最靈記曰人生
而静感于物而動則軻¶之言合經為多益故為尤乎¶
　　管仲論　　　　　　　　　　元　結¶
自兵興已來今三十年論者多云得如管仲者一人以
輔人主當¶見天下太平矣元子異之曰嗚呼何是言之
誤耶彼管仲者人耳¶止可與議私家畜養之計止可以
修鄉里畎澮之事如此仲可當<md:KR4h0024_SBCK_035-4a>¶焉至于相諸侯材量已
<pb:KR4h0024_WYG_035-7b>
似不足致齊及霸材量極使仲見帝王¶之道識興國之
禮則天子之國不衰諸侯之國不盛如曰不然請¶有所
説仲之相齊及齊强富則合請其君恢復王室節正諸
侯君¶若惑之則引禍福以喻之(如約諸/侯之説)君既聴矣然後
約諸侯曰今王¶室將卑諸侯更強文王風化殘削向盡
武王疆域割奪無㡬禮樂¶不知其由征伐何因而出我
是故謹疆域勉日夜望振兵威可臨¶列國得與諸㑹盟
一旦新復天子之正朔更定天子之封畿¶上奉天子復
<pb:KR4h0024_WYG_035-8a>
先王之風化下令諸侯復先公之制度以為何如若¶皆
不從我則以兵先臨于魯魯不敢不從魯從則與魯西
臨宋鄭¶宋鄭從則與三國北臨燕衞燕衞從則與諸國
西臨秦晉秦晉從¶則與七國以尺牘約吳楚吳楚從則
天下無不從之國然後定約¶若有果不從者則約從者
曰吾屬以禮義尊天子以法度正諸侯¶使小國不常患
弱大國不敢怙强此誠長世之策若天子國亡則¶諸侯
交争兵戈相臨誰為强者則安得世世禮讓相服宗廟
<pb:KR4h0024_WYG_035-8b>
血食<md:KR4h0024_SBCK_035-4b>¶我是故力勸諸侯尊天子今某國猶豫宜往問之
若不從約則與¶諸侯率兵伐之分其疆土遷其子孫留
百里之地奉其宗社下為¶諸侯廣子孫之業上為天子
除不順之臣何如如此則諸侯誰敢¶不従然後定天子
封畿諸侯疆域輿服器玩禮樂法度征賦貢輸¶自齊魯
節正節正即定乃共盟曰有貳約者當請命天子廢其
驕¶凶以立恭順廢其荒惑以立明哲敢不聴者伐而分
之如初約制¶定于是諸侯先各造邸于天子之都諸侯
<pb:KR4h0024_WYG_035-9a>
乃相率朝覲已而從天¶子齊戒拜宗廟禮畢天子誓曰
於戱王室之卑久矣予不敢望皇¶天后土之所
覆載將旦暮皁隸于諸侯不可則願全肌骨下見先¶王
今諸侯不忘先王之大徳不忘先公之忠烈共力正王
室俾予¶主先王宗祀予若昏荒淫虐不納諫諍失先王
法度上不能奉宗¶祀下不能安人民爾諸侯當理爾軍
卒修爾矛㦸約爾列國罪予¶凶惡嗣立明辟予若能日
勉孱弱力遵先王法度上奉宗祀下安¶人民爾諸侯當
<pb:KR4h0024_WYG_035-9b>
保爾疆安爾人民修爾貢賦共予郊祀予有此<md:KR4h0024_SBCK_035-5a>¶誓豈云
及予將及來世予敢以此誓誓于宗廟予敢以此誓誓
于¶天地諸侯聞天子之誓相率盟曰天子有誓俾我諸
侯世世得力¶扶王室使先王先公徳業永長諸侯其各
銘天子之誓傳之後嗣¶我諸矦重自約曰諸侯有昏當
如前盟若天子昏惑不嗣虐亂天¶下諸侯當力共規諷
諫諍如甚不可則我諸侯共率禮兵及王之¶畿復諫諍
如初又甚不可則進禮兵及王之郊終不可則進禮兵
<pb:KR4h0024_WYG_035-10a>
及王之宫兵及宫矣當以宗廟之憂咨之當以人民之
怨咨之當¶以天子昔誓咨之當以諸侯昔盟咨之以不敢
欺先王先公告之¶不敢以欺皇天后土告之然後如天
子昔誓如諸侯昔盟使管仲¶能如此則周之天子未為
奴矣諸侯之國未即亡矣秦于天下未¶至是矣如曰仲才
及也君不從也仲知及也時不可也則仲曽是¶謀也乎
君不從也歟仲曽是為也乎時之不可也歟况今日之
兵¶不可以禮義節制不可以盟誓禁止如仲之輩欲何
<pb:KR4h0024_WYG_035-10b>
為乎¶
　　嬴秦論　　　　　　　　　　　劉　<md:KR4h0024_SBCK_035-5b>¶蜕
無有天下而不知秦之焚書也無世而不謂不用聖人
之道所以¶亡也嗚呼秦亡自亡也安能焚書為秦亡耳
天下不用秦如聖人¶之道故秦不得其道而用也當其
時天下一家而尊已外無非心¶之人故深法禁人之惡
也則不當去法以禁人之善是則果習天¶下之離心而
背已也豈秦區區之心歟蓋天必以秦之强暴非大¶敗
<pb:KR4h0024_WYG_035-11a>
無以叛其四海之心故先絶其事君敬長之術而後從
天下以¶亡其天下焉夫天與秦則書存不與秦則書焚
而秦終無自焚之¶心也且聖人宫先自藏其書是秦未
始有焚書之心聖人之家先¶有其心矣故曰秦亡其自
亡矣且聖人之道與天地合其久與鬼¶神合其微則不
得毁置之在秦也然矣陶唐氏之水前有聖人之¶化後
有聖人之勤而後民知事君敬長之術自秦之火前聖
已逺¶後聖不作而其術不數世亦已成矣豈非天之欲有
<pb:KR4h0024_WYG_035-11b>
絶而先絶其¶術欲有立而先立歟今或怨秦之不全其
道不知秦火息矣¶
　　蕭何求繼論　　　　　　　　程　晏<md:KR4h0024_SBCK_035-6a>¶讀漢史者多曰曹參守蕭何之規日醉以酒民歌之曰
蕭何為法¶講若畫一曹叅代之守而勿失載其清浄民
以寧一其為漢之二¶賢相也至矣哉論曰非也暑牛之
渴也豎子飲之渟淖之汚牛渴¶已久得渟淖之汚寧顧
于清泠之水乎設使豎子牽之於清泠之¶水則滌乎腸
<pb:KR4h0024_WYG_035-12a>
中之泥也牛然後知渟淖之汚不可終日而飲之百¶姓
罹秦之渴已久矣蕭何曰吾所以為法律是權天下之
草創也¶吾不止此將致君為成康之君使民為成康之
民是牽民于清泠¶水也曹叅日荒于酒惠帝訊焉叅誷
于惠帝曰髙帝創之陛下承¶之蕭何造之臣叅遵之陛
下垂拱臣等守職惠帝以為是也民又¶歌之也嗚呼漢
之民以漢之汚愈于秦之渴不知牽于清泠之水¶滌乎
腸中之泥也蕭何之傳曹叅也若木工能構材而未果
<pb:KR4h0024_WYG_035-12b>
覆而¶終者必待善覆者成焉何既構矣謂叅為覆者叅
守其構而不能¶覆徒欺君曰陛下不如髙帝臣叅不如
蕭何善守可也何廢作哉¶若不可以為廢作即文帝除
肉刑不為漢主仁聖之最也叅不能<md:KR4h0024_SBCK_035-6b>¶孜孜其君于成康
之政不知己不能覆何之構而荒于酒幸不同¶羲和之
誅貪位畏勝飾情妄言以惑君也孰名為賢相耶吾病
漢¶史以蕭何為善求繼以曹叅為堪其後故為論之¶
　　四維論　　　　　　　　　　栁宗元
<pb:KR4h0024_WYG_035-13a>
管子以禮義亷恥為四維吾疑非管子之言也彼所謂
亷者曰不¶蔽惡也世人之命亷者曰不茍得也彼所謂
恥者曰不從枉也世¶人之命亷者曰羞為非也然則是
二者果義歟非歟吾見其有二維未¶見其所以為四也夫不
蔽惡者豈不以蔽惡為不義而去之乎夫不¶茍得者豈不以
茍得為不義而不為乎雖不從枉與羞為非皆然¶然則
亷與恥義之小節也不得與義抗而為維聖人之所以
立天¶下曰仁曰義仁主恩義主㫁恩者親之㫁者宜之
<pb:KR4h0024_WYG_035-13b>
而理道畢矣蹈¶之斯為道得之斯為徳履之斯為禮誠
之斯為信皆由其所之而¶異名今管氏所以為維者殆
非聖人之所立乎又曰一維絶則傾¶二維絶則危三維
絶則覆四維絶則滅若義之絶則亷且恥其<md:KR4h0024_SBCK_035-7a>¶果存乎
亷與恥存則義果絶乎人既蔽惡矣茍得從枉矣為非
而¶無羞矣則義果存乎使管子庸人則為此言管子而
少知理道則¶四維者非管子之言也¶
　　六逆論
<pb:KR4h0024_WYG_035-14a>
春秋左氏言衞州吁之事因載六逆之説曰賤妨貴少
凌長逺間¶親新間舊小加大淫破義六者亂之本也余
謂少凌長小加大淫¶破義是三者固誠為亂矣然其所
謂賤妨貴逺間親新間舊者雖¶為理之本可也何必曰
亂夫所謂賤妨貴者蓋斥言擇嗣之道子¶以母貴者也
若貴而愚賤而聖且賢以是妨之其為理本大矣而¶可
捨之以從斯言乎此其不可固也夫所謂逺間親新間
舊者蓋¶言任用者之道也使親而舊者愚逺而新者聖
<pb:KR4h0024_WYG_035-14b>
且賢以是而間之¶其為理本亦大矣又可捨之以從斯
言乎必從斯言而亂天下謂¶之師古訓可乎此又不可
者也嗚呼是三者擇君置臣之道天下¶理亂之大本也
為書者執斯言著一定之論以遺後代上智之人<md:KR4h0024_SBCK_035-7b>¶固不
惑于是矣自中人以降守是以為大據而致敗亂者固
不乏¶焉晉厲死而悼公入乃理宋襄嗣而子魚退乃亂
貴不足尚也秦¶用張禄而黜穰侯乃安魏相成璜而疎
吳起乃危親不足與也符¶氏進王猛而殺樊世乃興胡
<pb:KR4h0024_WYG_035-15a>
亥任趙髙而族李斯乃亡舊不足倚¶也顧所信何如耳
然則斯言殆可以廢矣噫古之言理者罕能盡¶其説建
一言立一辭則甈□而不安謂之是可也謂之非亦可
也¶混然而已教于後世莫知其所以去就明者慨然將
定其是非則¶拘儒瞽生相與羣而咻之以為狂為怪而
欲世之多有知者可乎¶夫中人可以及化者天下為不
少矣然而罕有知聖人之道則固¶為書者之罪也¶
　　辨私論　　　　　　　　　　牛僧孺
<pb:KR4h0024_WYG_035-15b>
近古之人所謂私者謂茍萃於利茍處於逸茍潤其屋
者也某以¶為斯皆小人之私非聖賢之私也夫聖賢無
私而不自知其私也¶何者必公其身而私於人是不私
一身而使天下私之也胡以言<md:KR4h0024_SBCK_035-8a>¶之夫嬰兒見保傅之母
則咤然而識非有知而親之利其乳而私¶之也櫪馬見
厮養之夫則奮然而嘶非有知而親之利其芻粟而¶私
之也夫天下之人非復乳孩櫪馬之愚也茍有公身而
利之¶者孰不利而私之乎故賢君良相必私天下而公
<pb:KR4h0024_WYG_035-16a>
其身故天下之¶人皆私而親之暗君愚臣必公天下而
私其身故天下之人皆公¶而疎之人疎之者多天下欲
其昌也難矣昔大禹之手足胼胝是¶公其身于治水也
臯陶之謀明弼諧是公其身于規諫也傅説之¶對揚王
庭是公其身于輔佐也周公之吐握勤拳是公其身于
禮¶賢也宣父之作春秋删詩書是公其身于垂教也故
有夏之人思¶大禹之功有虞之人思臯陶之直有商之
人思傅説之政有周之¶人思周公之勤有道之人思宣
<pb:KR4h0024_WYG_035-16b>
父之教或開國尊其嗣而私之或¶建祠飾其像而私之
至於商辛之聚財鹿臺是天下之利私于已¶也故天下
公而疎之秦皇之廢棄諸侯是天下之爵私于身也故¶
天下亦公而疎之故武王公天下之財而散之而天下
之兆庶皆<md:KR4h0024_SBCK_035-8b>¶私而親之髙皇帝公天下之爵而封之而天
下之英雄亦皆私而¶親之是以自私者人公而亡也自
公者人私而昌也夫聖賢未必¶公其身私在其中不得
不公也天下非必私于一人公在其中不¶得不私也余
<pb:KR4h0024_WYG_035-17a>
謂亡國之君亡家之臣亡身之人俱不得其道也非¶聖
賢之無私也¶
　　自明誠論　　　　　　　　歐陽詹¶
自性達物曰誠自學達誠曰明上聖述誠以啟明其次
考明以得¶誠茍非將聖未有不由明而致誠者文王周
孔自性而誠者也無¶其性不可得而及矣顔子游夏得
誠自明者也有其明可得而至焉¶從古而還自明而誠
者衆矣尹喜自明誠而長生公孫𢎞自明誠¶而為卿張
<pb:KR4h0024_WYG_035-17b>
子房自明誠而輔劉公孫鞅自明誠而佐嬴明之于誠¶
猶玉之待琢器用于是乎成故曰玉不琢不成器人不
學不知道¶器者隠于不琢而見于琢者也誠者隠于不
明而見乎明者也無¶有琢玉而不成器無有用明而不
至誠嗚呼既明且誠施之身<md:KR4h0024_SBCK_035-9a>¶可以正百行而通神明處
之家可以事父母而親兄弟游于鄉可¶以睦閭里而寧
訟争行於國可以輯羣臣而子黎甿立于朝可以¶上下
序據於天下可以教化平明之於誠所恨不誠也茍誠
<pb:KR4h0024_WYG_035-18a>
也蹈¶水火而罔害彌天地而必答豈止君臣鄉黨之間
乎父子兄弟之¶際乎大哉明誠也凡百君子有明也何
不急夫誠先師有言曰生¶而知之者上也所謂自性而
誠者也又云學而知之者次也所謂¶自明而誠者也且
仁逺乎哉我欲仁斯仁至矣夫然則自明而誠¶可致也
茍致之者與自性而誠異派而同流矣知之者知之委
之¶者知之¶
　　論相　　　　　　　　　　　杜　牧
<pb:KR4h0024_WYG_035-18b>
吕公善相人言女吕后當大貴宜以配季季後為天子
吕侯復稱¶制天下王吕氏子弟悉以大國隋文帝相工
來和輩數人亦言當¶為帝者後簒竊果得之誠相法之
不謬矣吕氏自稱制為后凡¶二十餘年間隋氏自簒至
滅凡三十六年間男女族屬殺滅大盡<md:KR4h0024_SBCK_035-9b>¶當秦末吕氏大
族也周末楊氏為八柱國公侯相襲久矣且以一¶女子
一男子偷竊位號不三二十年間壯老嬰兒皆不得其
死不¶知一女子為吕氏之福耶為禍耶一男子為楊氏
<pb:KR4h0024_WYG_035-19a>
之禍耶為福耶¶得一時之貴滅百世之族彼知相法者
當曰此必為吕氏楊氏之¶禍乃可為善相人矣今㫁一
指得四海凡人不欲為况以一女子¶一男子易一族哉
余讀荀卿非相因感吕氏楊氏知卿為大儒矣¶
　　卜論　　　　　　　　　　李　華¶
天地之大徳曰生舜好生之徳洽于人心五福首乎壽
麟鳳龜龍¶謂之四靈龜不傷物呼吸元和於介蟲為長
而壽古之聖者刳而¶朘之觀其裂畫以定吉凶殘其生
<pb:KR4h0024_WYG_035-19b>
勦其壽既勦殘之而求其靈夫¶何故愚未知夫天地之
心聖達之謨靈之壽之而夭戮之脱其肉¶鑽其骸精氣
復于無物而貞悔發乎焦朽不其反耶夫大人與天¶地
合其徳與日月合其明與四時合其序與鬼神合其吉
凶不當¶妄也壽而夭之豈合其徳乎因物求徴豈合其
明乎毒靈介而徼<md:KR4h0024_SBCK_035-10a>¶其神豈合其序乎假枯殻而决&KR0546;疑
豈合其吉凶乎洪範曰爾有¶大疑謀及卜筮聖人不當
有疑於人以筮也夫祭有尸自虞夏商¶周不變戰國蕩
<pb:KR4h0024_WYG_035-20a>
古法祭無尸尸之重重於卜則明廢龜可也又聞¶夫鑄
刀劒者不成則屠大彘而祭之被髮而哭之則成而利
蓋不¶祥器也其神者躍為龍蛇穿木石入泉源以至發
炯光聲音人不¶能自神因天地之氣化天地之物而為
神固無悉然是亦為怪古¶者成宫室必落之鐘鼓器械
必釁之豈神明貴殺亨羶腥歟今亡¶其禮未問屋室不
安身而器物不利用由是而言則卜筮隂陽之¶流皆妄
作也夫潔壇墠而布精誠求福之來緬不可致耕夫蠶
<pb:KR4h0024_WYG_035-20b>
婦¶神一草木禱一禽畜鼓而舞之謂妖祥如答實歟妄
歟犧文之易¶更周孔之述以為至矣楊子雲為太𤣥設
卦辨吉凶如易之告若¶使後代有如楊子雲又為一書
可筮則象數之變其可既乎専任¶道徳以貫之則天地
之理盡矣又焉假夫蓍龜乎又焉徴夫鬼神¶乎子不語
是存乎道義也<md:KR4h0024_SBCK_035-10b>¶　
　唐文粹巻三十五¶¶
<md:KR4h0024_SBCK_036-1a>¶
<pb:KR4h0024_WYG_036-1a>
欽定四庫全書
　唐文粹巻三十六¶
　　　　　　　　　　　　宋　姚鉉　編¶
　　論丙(總九首/)¶
　　　
