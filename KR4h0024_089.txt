# -*- mode: mandoku-view -*-
#+TITLE: 唐文粹
#+DATE: 2015-09-23 10:32:09
#+PROPERTY: JUAN 89


　書十一(揔一十三首/)¶
　　　激發八¶
　　　　上崔相公書(吳武陵/)
　　　　再荅張僕射書(栁冕/)¶
　　　　上韋右丞書(劉軻/)
<pb:KR4h0024_WYG_089-1b>
　　　　與田將軍書(獨孤郁/)¶
　　　　移陸司勲沔書(歐陽秬/)
　　　　與李渤拾遺書(盧坦/)¶
　　　　移成均博士書(皮日休/)
　　　　與孺顔上人書(沈亞之/)¶
　　　哀嗚三(列國附/)¶
　　　　上李門下書(栁宗元/)
　　　　上吏部裴侍郎書(駱賔王/)
<pb:KR4h0024_WYG_089-2a>
　　　　代荀卿與楚相春申君書(附軻/劉)
　¶　　忿恚二¶
　　　　與吏部孫貟外書(陳章甫/)
　　　　上安州裴長史書(李白/)¶
　　上崔相公書　　　　　　　　呉武陵<md:KR4h0024_SBCK_089-1b>¶月日謹白書相公閣下昔者獲侍坐於東掖竊聞餘論
吾之行已¶畧無遺事獨未能舉賢士大夫於朝為恨耳
武陵誠愚不覺竊抃¶以為明哲之達必將與人同然猶
<pb:KR4h0024_WYG_089-2b>
恨爾時相公未得行其志今者¶鎔鑄生人鼓簧羣物九
牧之士傾耳而聽拭目而視以為舉善黜¶惡大堯之功
相公亦塞其望乎昔者管夷吾致隰朋甯戚東郭牙¶賓
胥無王子成於桓公分職其務且曰欲理國者則五子
存焉如¶將霸王則夷吾在焉蓋不欲專其能也先相國
居位旬朔而所舉¶者亦數十百人今不知相公所舉阿
誰所黜阿誰自秋徂春非特¶旬朔豈天地無其人邪將
相公有所待邪或則曰明主春秋鼎盛¶方有所好升平
<pb:KR4h0024_WYG_089-3a>
之畫未可為也此又常人之論無足徴者夫人君¶病無
所好苟有所好何為不可假若主好畋獵則正人其無
畋獵¶者乎主好宴遊正人其無蹙鞠拔河者乎因好而
致事將濳化或¶以謌謡進或以烹餁來相公詎謂不然
乎今兩河餘㓂條貫未得¶北虜倨慢西戎猖蹶三關可
收五城可理河壖可田運漕可罷相<md:KR4h0024_SBCK_089-2a>¶公豈獨遺此而優
游廊廟更以歲月取賢相之位然後旄鉞而出¶鎭乎生
人可憐勲業可惜伏惟相公越羣士之好臆姑為躊躇
<pb:KR4h0024_WYG_089-3b>
天¶下幸甚始從北來得邊隅之事謹條别狀輕瀆嚴重
武陵再拜¶
　　再答張僕射書　　　　　　　柳　冕¶
辱還答知朝廷之事事無小大難易一切言之言之輙
從從乃中¶變故吾子言有進退之心誤矣夫言之不入
諫而怒之國之患也¶言之輙從從而中變是可諫也又
何患乎故下之說上患其志不¶固不患無時謀合於天
即天為之時謀合於人即人為之時天且¶不違况於人
<pb:KR4h0024_WYG_089-4a>
乎伊尹負鼎俎五說于湯其道乃行天為之時也商鞅¶
以彊國三說孝公其功乃立人為之時也譬如為山累
土過於九¶仞然後功就苟待天時功不成矣愚公者志
欲移山必能移山故¶天地之心與人不逺人能感天在
於心耳昔犬戎滅周申甫復之¶無知亂齊管仲霸之晉
室中絶王導興之太平干紀姚宋挫之彼¶謀之如神即
用之如神故賢人君子匡救時運有其才必有其志<md:KR4h0024_SBCK_089-2b>¶有
其言必有其事事至而退君子不為今一言未行其志
<pb:KR4h0024_WYG_089-4b>
乃衰是¶無志也故君子白刃可蹈也鼎鑊可赴也其志
不可奪也今有其¶位有其時一不動再言之再不動三
四言之即天地可動况於人¶乎天地氣合即君臣氣合
又何患乎冕白¶
　　上韋右丞書　　　　　　　　劉　軻¶
右丞閣下某切伏下風有年矣布衣儒冠讀書耕田焦
勞形神求¶古人道不為不多其閲今之事極耳目之聞
見亦以半古之道叅¶乎其心者也行之於古既如彼踵
<pb:KR4h0024_WYG_089-5a>
之於今又如此固不必揲乎蓍¶灼乎龜而卜筮行乎其
中矣小生敢欲首天下之忠激敢言之士¶輙試貢心中
事以當閣下閣下知一士之進退關天下之去就今¶天
下白屋之士有角立秀出者或能以黄老言或能以儒
術言或¶能以刑法言思願吐一竒設一䇿使司化源者
開目而見四方之¶事閣下知天下亦有人乎有是人無
其時與無是人同有其言而¶不行其所以言與無言同
此所以理代寡而升平之運不可得而<md:KR4h0024_SBCK_089-3a>¶至也古之大臣
<pb:KR4h0024_WYG_089-5b>
不惟諫君人亦諫君亦諫故曰惟尹躬暨湯咸有¶一德
此所以開聖聽而達天視也昔貞觀初天下注心於房
魏而¶太宗果為堯舜開元中天下注心於姚宋𤣥宗幾
如太宗今閣下¶之車轍馬跡相去俯無尺寸天下之注
心於閣下聚手而指以為¶提持大柄在閣下掌握中耳
閣下知人意叅於天意邪先天而天¶弗違則自古之相
天下者其道不同及其成功一也昔漢孝惠時¶有若曹
丞相以黄老施化而天下清淨孝武時有若公孫𢎞以
<pb:KR4h0024_WYG_089-6a>
儒¶術御世而天下亦治孝宣時有若魏邴者以刑法撿
下實號中興¶閣下必欲為黄老而館舍下有膠西蓋公
邪必欲為儒術而門下¶有平津之客邪必欲為刑法而
與言者有温舒于公邪此三者在¶閣下所嗜而行之耳
夫横一木而棟明堂者其力固多然其下有¶柱柱下有
石石下有土積三物而棟力成焉故太𤣥曰崔嵬不崩¶
羣土疆此明上下節級有扶持之道也今人之望閣下
挺一身而¶棟天下必矣抑不知棟下之柱者誰乎柱下
<pb:KR4h0024_WYG_089-6b>
之石土者誰乎此小<md:KR4h0024_SBCK_089-3b>¶生汲汲於私心誠在此也某每病
此來之欲為丞相者馴致其道¶積人之望使必曰某公
必為宰相白麻未及下而門已扄鐍其此¶豈謂導萬物
之情狀達一人之聦明邪且一人之耳待宰相而聦¶之
一人之目待宰相而明之宰相之耳目亦資天下之士
且曰是¶何賢於我其言亦何補焉此榖梁子所謂上暗
下聾也某甞試論¶之天下之形聲雖離婁師曠故不能
周視遍聽矧閉目掩耳而欲¶達天下之視聽不亦難哉
<pb:KR4h0024_WYG_089-7a>
故曰耳目在天下聦明在宰相故堯所¶以寄耳目於舜
禹時謂聦明文思之后焉脱不以天下為聦明某¶不知
其然此亦閣下之所醜聞也故某所徴前事而言之意
者實¶欲閣下踐其地使今之談者曰房魏道在吾君必
為太宗矣區區¶下情輒以此貢心焉伏惟宥其愚而捨
其所持意恩幸某恐懼再¶拜¶
　　與田將軍書　　　　　　　　獨孤郁¶
天子賞將軍之勲自禆校領十萬軍率給麾幢節符佩
<pb:KR4h0024_WYG_089-7b>
黄金印者<md:KR4h0024_SBCK_089-4a>¶數四廟祖于京開東第駟門號公侯家子弟
姻族以將軍故皆為¶好官將軍之勲名可謂盛矣美矣
然某聞古人曰成功不久難處¶且物禁太盛昔者周公
以至聖之德致太平之功以成王㓜少不¶忍而去召公
有不恱色何者勢逼不能無嫌故也夫以聖處猶難¶况
非聖哉故范蠡畱侯知其然去之而逺害昔者李斯為
秦破山¶東從擒諸侯尊秦為天子秦皇以為丞相任事
秦廷之貴惟斯耳¶斯知盛滿不行卒為秦擒韓信為漢
<pb:KR4h0024_WYG_089-8a>
誅趙魏破齊楚尊漢為天子¶漢裂土封王于荆漢將之
貴惟信耳信不知降挹一旦蜚言被疑¶卒受吕氏之誅
彼二子可謂巧於為人拙於為身故二子始有周¶吕勲
卒受參夷誅何則由務進而不知退故今上封足下為
公為¶王為十萬戸侯傳子襲孫居為䕫為龍出為桓為
文且令召公無¶不恱色足下豈不賢於周公哉夫今之
遊宦者辛勤數千萬言得¶一官俸不過三二萬數從僕
不過一二人滿當罷戀戀不欲去豈¶非顧其利邪况夫
<pb:KR4h0024_WYG_089-8b>
遭時變即據千里土權殺生柄不覺炎燠更變<md:KR4h0024_SBCK_089-4b>¶歌童侍
兒俳優不離前為樂萬方以娯情惟恐其不歡無纎憂
能¶鑚其胷豈不願畱之邪顧其勢不可是以去故堯讓
天下而長有¶天下孫叔敖不悔去者三願將軍無受呉
張𤣥之說納馬援鄒陽¶之䇿思畱侯陶朱之舉悟韓信
李斯之惑立竇融河西之績覽郭¶馬李高數賢之事稽
叔敖三去之美昔蔡澤之說范雎也引鞅起¶踵以繫奪
其位睢受說而歸相讓澤非不知澤情而受市也蓋審
<pb:KR4h0024_WYG_089-9a>
理必然今某來非縱横時豈澤之徒歟既非奪位而來
又豈欲騁¶口衒世直以惜賢人之業耳惟將軍無猜焉¶
　　移陸司勲沔書　　　　　　　歐陽秬¶
月日歐陽秬移書郎中閣下夫百女蕩一女貞蕩者紛
然為貞者¶笑脫使貞者始貞而後蕩奈百人之笑一人
邪嗚呼一之笑百百¶者有比恥於人而已百之笑一一
者舉目無比其如恥何伏惟閣¶下少垂聽覽秬在閩中
時聞閣下之名十年矣及來京師又逾一¶紀甞期閣下
<pb:KR4h0024_WYG_089-9b>
不出則若南陽劉子驥㑹稽謝慶緒出則如蜀孔明<md:KR4h0024_SBCK_089-5a>¶殷
傳說不然亦如賈誼朱雲之徒庶幾於直道也今皇帝
起閣下¶為郎閣下俁俁而來秬謂斯來也享數年有見
必言有聞必論日¶復一日僅三百日矣豈九牧之民皆
治矣無有術邪四夷之患皆¶平矣無有䇿邪天下之無
賢者不可舉邪天下之無倖者不可黜¶邪天下之無贓
者不可劾邪天下之無寃者不可雪邪天下之無¶屈者
不可伸邪天下之無驕者不可誡邪既無所聞又無所
<pb:KR4h0024_WYG_089-10a>
見則¶樂堯舜之道讀周孔之書劉驎之謝敷斯人也閣
下亦斯人也豈¶徒鼔動以朝廊飡而退是何前倨而後
恭若彼始貞而後蕩如此¶且一之笑百雖有比也正今
百人之反笑矣閣下欲何比焉夫名¶利之心不可巻正
直之心亦不可轉秬謂閣下今之為不及昔時¶不為明
矣且逢萌不掛冠孰有萌邪孫楚不漱石孰有楚邪閣
下¶始心為直苟在為郎國家有明經進士史傳諸科孰
不郎也後達¶者雖在閣下之左先達者果在閣下之右
<pb:KR4h0024_WYG_089-10b>
秬所謂為郎不若不為¶蓋悲閣下身未死而名已滅雖
然尚有可復之計何者閣下有所<md:KR4h0024_SBCK_089-5b>¶見勿惜其位而言有
所聞勿顧其身而論論或不行言或不用則¶乞骸歸去
斯謂可復之計也已矣呉越暖景山川如繡鱸鱠蒓羮¶
放歌長嘯夫如是永為陸司勲庶幾乎不朽伏惟念之
秬再拜¶
　　與李渤拾遺書　　　　　　　盧　坦¶
八月三日坦頓首奉書拾遺公足下包濟世之資抗出
<pb:KR4h0024_WYG_089-11a>
塵之跡德¶全道備雲卧谷飲遺名而聲飛晦耀而光發
天子所聞風下詔命¶作諫臣朝野聳瞻煙蘿動色足下
懷寳樂山竟未為蒼生起實一¶代之孤風千年之曠躅
不可得而累也坦器凡材薄猥踐班榮鎭¶守宣池路出
瀍洛眺嵩峯之峻極仰景行之彌高吟想徽猷寤寐¶飢
渴幸甚幸甚坦雖未獲拜面而舍弟甞師習於左右矣
飽聞足¶下之高義竊承足下詠堯舜之言志周孔之道
以致君惠人為意¶非特熊經鳥伸長往而不返者也甚
<pb:KR4h0024_WYG_089-11b>
善甚善然則孔氏之道不隘¶小官不榮大位於是宰中
都而魯國化作相而天下服世衰運微¶其道中阻猶且
歴國應聘窮塞而後止今天下歡康異衰周之代<md:KR4h0024_SBCK_089-6a>¶也萬
方一統非列國之時也而足下猶獨超然高舉不答天
子之¶命豈孔氏之徒歟愚竊惑焉大凡今之人奔分寸
之禄走絲毫之¶利如羣蟻之附腥膻聚蛾之投爝火取
不為醜貪不避死得以為¶榮失以為辱不由道以進退
不量能以授受如此者多有識知病¶足下豈不欲矯棄
<pb:KR4h0024_WYG_089-12a>
流俗獨為君子哉誠志士之端操賢人之大業¶也敢不
愛慕之乎或聞足下又以蒲輪𤣥纁郡府之禮不到遂
徘¶徊山門未果輕去難進之道三揖為冝在足下俟駕
而行斯可矣¶餘復何可道哉少許茶果謹具别紙公程
迫速不獲拜詣馳誠而¶已不具盧坦白¶
　　移成均博士書　　　　　　　　皮日休¶
夫居位而愧道者上則荒其業下則偷其言業而可荒
文弊也言¶而可偷訓薄也故聖人懼是寖移其化上自
<pb:KR4h0024_WYG_089-12b>
天子下至子男必立¶庠以化之設序以教之猶歉然不
足士有業髙訓深必詘禮以延¶之越爵以貴之俾庠聲
序音玲瓏於珩珮鏘訇於金石此聖人之<md:KR4h0024_SBCK_089-6b>¶至治也今國
家立成均之業其禮盛於周其品廣於漢其詘禮越¶爵
又甚於前世而未免乎愧道者何哉夫聖人之為文也為
經約乎¶史賛易近乎象詩書止乎刪禮樂止乎定春秋
止乎修然六籍儀¶形乎千萬世百王更命迭號莫不由
是大也其幽幽於鬼神其妙¶妙於𤣥造後之人苟不得
<pb:KR4h0024_WYG_089-13a>
行(胡郎/反)決句釋者猶萬物但被𤣥造之¶化者邪故萬物
但化而已不知𤣥造之源也夫六藝之於人又何¶異於
是故詩得毛公書得伏生易得田何禮得二戴周官得
鄭康¶成摫其微言鈲其大義幽者明於日月奥者廓於
天地然則今之¶講習之功與決釋之功不啻半矣其文
得不弊乎其訓得不薄乎¶嗚呼西域氏之教其徒日以
講習決釋其法為事吾之視太學又¶足為西域氏之羞
矣足下出文閫生學世業精前古言高當今洸¶洸乎洋
<pb:KR4h0024_WYG_089-13b>
洋乎為諸生之蓍龜作後來之綿蕝得不思居其位者
不¶愧其道處於職者不墮其業乎否則罹大易負乗之
譏招詩人伐¶檀之刺矣奚不日誡其屬月勵其徒年持
六籍日決百氏俾諸生<md:KR4h0024_SBCK_089-7a>¶於聖典也洞知大曉猶駕車者
必知康莊操舟者必知河海既若¶是矣執其業者精者
進而墮者退公者得而私者失非惟大發於¶儒風抑亦
不苟於禄位足下之道被於太學也其利可知矣果行¶
是說則太華之石峨峨於成均之門者吾知不頌於他
<pb:KR4h0024_WYG_089-14a>
人矣足下聽¶之無忽日休再拜¶
　　與孺顔上人書　　　　　　　沈亞之¶
上人足下辱書指問將望於僕人謂有解達可以為梯
進之級必¶慮過意幸聽畢説昔之有善鍜者火五金而
别器一日化百狀而¶智用不極然常薄産自窘弟子相
率而笑之曰夫子之於業工矣¶然而市售之冨不能當
陶之饒何也對曰夫陶者淺勞而薄利與¶俗相用彼朝
市而夕壞壞失其用復從而市之無虚日故能饒且¶吾
<pb:KR4h0024_WYG_089-14b>
之業搜矩而軸模及其成功與世終始彼匹居之人又
安能罄¶其室而市吾之工哉故當飢亞之悞學為黄金
鍛且已困矣上人¶無乃襲飢於此哉非敢自重誠以陷
其所從耳幸熟慮焉亞之頓<md:KR4h0024_SBCK_089-7b>¶首¶
　　上李門下書　　　　　　　　柳宗元¶
某聞人有行三途之艱墜千仞之下者仰望於道號以
求出過之¶者日千百人皆去而不顧能哀而顧之者不
過攀木俯首深矉太¶息良乆而去耳卒無可奈何然其
<pb:KR4h0024_WYG_089-15a>
人猶望而未止也俄而有若烏¶獲者持長綆千尋徐而
過焉其力足為也其器足施也號而不顧¶顧而曰不能
則其人知必死於大壑矣何也是時不可遇而幸遇¶焉
而又不迨乎已然後知命之窮勢之極其卒呼憤自斃
不復望¶於上矣某曩者以齒少心銳徑行髙歩不知道
塗之艱以陷大阨¶窮躓殞墜廢為孤囚日號而望者十
四年矣其不顧而深矉太息¶者俱不足望焉然仰首伸
吭張目而視曰庶幾乎其有異俗之心¶非常之力當路
<pb:KR4h0024_WYG_089-15b>
而垂仁者邪今乃閣下仁義正直入居相位某實¶切撫
心自度以為獲其所望故敢致其辭以聲其哀若又捨
而不¶顧則知埋沉踣斃無復振矣伏惟閣下動心焉某
之得罪之由致<md:KR4h0024_SBCK_089-8a>¶謗之自以閣下之明其知之矣繁言蔓
辭秪益為瀆伏惟閣下念¶墜者之至窮錫烏獲之餘力
舒千尋之綆拯千仞之艱致其不可¶遇之遇以卒成其
幸庶號而望者得畢其誠無使呼憤自斃殁有餘¶恨則士
之死於門下者冝無先焉生死通塞在此一舉無任戰
<pb:KR4h0024_WYG_089-16a>
汗¶隕越之至¶
　　上吏部裴侍郎書　　　　　　駱賓王¶
四月一日武功縣主簿駱賓王謹再拜奉書吏部侍郎
裴公執事¶易曰書不盡言言不盡意然則義在乎象非
書無以達其微辭隱¶乎情非言無以筌其㫖僕誠鄙人
也頗覽前事每讀書見高堂九¶仞曽参有北向之悲積
粟萬鍾季路有南逰之歎未甞不廢書輟¶巻流涕沾衣
何者情蓄於衷事符則感形潛於内迹應斯通是用¶布
<pb:KR4h0024_WYG_089-16b>
腹心瀝肝膽庶大雅含𢎞之量矜小人悃欵之誠惟君
侯察焉¶賓王一藝罕稱十年不調進寡金張之援退無
毛薛之遊亦何甞¶獻䇿干時高談王霸&KR0247;才揚已歴詆
公卿不汲汲於䇿名不戚戚<md:KR4h0024_SBCK_089-8b>¶於卑位蓋養親之故也豈
謀身之道哉不圖君侯忽垂過聽禮以¶弓招之恩任以
書記之事擬人則多慙阮瑀入幕則高謝郗超昔¶聶政
荆軻刺客之流也田光豫讓烈士之分也咸以世利相
傾意¶氣相許尚且捐軀燕趙甘死齊韓今君侯無求於
<pb:KR4h0024_WYG_089-17a>
下官見接以國¶士當陪麾後殿奉節前驅賈餘勇以求
榮效輕生而報施所以逡¶巡於成命躊躇於從事者徒
以夙遭不造㓜丁閔㓙老母在堂常¶嬰羸恙藜糗無甘
㫖之膳松檟闕遷厝之資撫躬存亡何心天地¶故寢食
夢想噬指之戀徒深歲時蒸甞崩心之痛罔極若僕者
固¶名教中一罪人耳何面目以奉三軍之事乎況屬天
倫之喪奄踰¶七月違膝下之養忽至三年而㓙服之制
將終哀痛之情未洩興¶言永慕舉目増傷夫怨於衷者
<pb:KR4h0024_WYG_089-17b>
哀聲可以應木石感於情者至性¶可以通神明故徐元
直指心以求辭李令伯陳情以窮訴上以棄¶興王之佐
命下以全奉親之篤誠而蜀主不以為非晉君待之逾¶
厚此二人者豈貪貧賤惡榮華厭萬乗之交甘匹夫之
辱也蓋有<md:KR4h0024_SBCK_089-9a>¶不得已之者哉儻有乾没為心脂韋成性捨
慈親之色養許明公¶以驅馳内忘顧復之私外存傅㑹
之眷薄骨肉厚榮寵苟背恩以¶自效則君侯何以處之
且義士期乎貞夫忠臣出乎孝子既不能¶推心以奉母
<pb:KR4h0024_WYG_089-18a>
亦焉能死節以事人假物議之無嫌實吾斯之未信¶也
流沙一去絶塞千里子迷入塞之魂母切倚廬之望就
令歡以¶卒歲仰南薰之不貲而更憂能傷人迫西山而
何幾君侯情深錫¶類道切天經明恕待人慈心應物儻
矜犬馬之微願憫烏鳥之私¶情寛其負恩遂其終養則
窮魂有望老母知歸賓王死罪再拜¶
　　代荀卿與楚相春申君書　　　劉　軻¶
前蘭陵令臣況謹奉書於相國春申君足下前者不識
<pb:KR4h0024_WYG_089-18b>
事機冠宋¶章襲儒衣以亷軸駕羸駑應聘於諸侯始入
秦見秦應侯㑹侯方¶以六國㗖其君且曰吾方角虎以
鬬又何儒為故去秦之趙㑹孝¶成王喜兵法方築壇拜
孫臏欲磨牙而西臣以湯武之兵鉗其口¶於前趙王亦
不少孫臏而多臣臣以是去趙之齊㑹宣王方沽賢<md:KR4h0024_SBCK_089-9b>¶市
名達諸侯閒人聚稷下若鄒子田軿淳于髠皆號客卿
故臣得¶翺翔於諸子間自威王至襄王三為祭酒號為
老師然憫諸生少¶年皆不登闕里不浴沂水各掉寸舌
<pb:KR4h0024_WYG_089-19a>
得紆朱垂組自以為高絜莫¶我若也臣以乳兒輩畜之
何虞其蝎蠆之為毒也由是讒言塞路¶臣之肉幾為齊
人所食伏念相君與平原孟甞信陵齊名故游談¶者謂
從成則楚王衡成則秦帝以相君之相楚故也不然楚
何以¶得是名以是去齊歸相君相君果不以臣孱固俾
臣為蘭陵令臣¶始下車方弦琴調軫欲蘭陵之人心和
且富既富且教必使三年¶有成然後報政於相君此臣
效相君者希以是不意稷下之謗又¶起於左右俾臣之
<pb:KR4h0024_WYG_089-19b>
醜聲直聞於執事執事果亦疑棄臣如脱故屣¶臣之去
蘭陵豈不知相君之棄臣邪臣尚念古者交絶不出惡
聲¶臣慰楚而怨相君也哉頃相君徒欲人之賢已曽不
如楚國前事¶臣不逺引三代洎春秋今雖戰國亦不敢
以他事白直道今楚國¶盛衰之尤者兾相君擇焉自重
黎為火正光融天下鬻熊有巋德<md:KR4h0024_SBCK_089-10a>¶教西伯弟子洎蚡冒
熊繹蓽路藍縷以啓荆蠻歴武文成始臣妾¶江漢至莊
王始與中國爭伯此數君皆郢之祖宗而代亦稱臣之
<pb:KR4h0024_WYG_089-20a>
術五尺童子羞稱五伯臣又何必獨為相君道哉然楚
君但成莊¶而已矣自莊而下楚亟不競平王嗣位耳目
倒置伍奢以諫死費¶無極以讒用亡太子走昭王汚楚
宫鞭郢墓豈不以一讒而至乎¶爾下及懷王知左徒屈
原忠賢始能付以楚政當諸侯盛以遊説¶交鬬猶以楚
為有人無何為上官靳尚所短王怒疎屈平平既疎¶秦
果為張儀計陷楚之商於地儀計行秦果欺楚是以有
藍田之¶役丹徒之敗懷王囚不出咸陽亡不越魏境客
<pb:KR4h0024_WYG_089-20b>
死而屍歸至今為¶楚痛豈不曰疎屈平親靳尚而至于
爾人亦謂令尹子蘭不得皭¶然無非已不能疾讒又從
而惜之俾屈生溺離騷為之作襄王以¶前事歴目切骨
雖有宋玉唐勒景差輩子弟賦風弔屈而已又何¶能免
王於矢石哉今相君自左徒為令尹封以號春申君楚
於相¶君設不能引伍奢屈平以輔政復不能拒無極靳
尚之口弭臣臣見<md:KR4h0024_SBCK_089-10b>¶泗上諸侯不北轅不來矣夫如是漢水
雖深不為楚塹方城雖高¶不為楚險相君雖賢欲捨楚
<pb:KR4h0024_WYG_089-21a>
而安之也今有李園者世以諛媚薦¶寵喜以隂計中上
根結枝布寖為難拔相君若不以此時去之則¶王之左
右前後不靳尚則無極詎獨臣之不再用也前月相君
聘¶至跪書受命且曰若惡若仇若善若師眞宰相之心
脫李園何至¶費靳方試何害臣之不再罷蘭陵也哉敢
輙盡布諸執事而無遂¶子蘭之非況之望也楚國之幸
也¶
　　與吏部孫貟外書　　　　　　陳章甫
<pb:KR4h0024_WYG_089-21b>
某叩頭伏地上書吏部貟外孫公階戺伏惟拔英苖而
佐明主奉¶盛德而居要路亦光天衢樹桃李之秋也僕
非敢隱籍名實昨聞¶戸部撿報似有叅差嗚呼雖有周
孔之才無所施也矧兹虚陋能¶勿非乎但僕一卧嵩丘
二十餘載既不能學許由巢父務光伯成¶終至青雲髙
謝堯禹而乃棄藜杖脫草衣薦頌雲壇陪科岳牧此¶已
孤負芝桂損辱高風矣若縁籍有誤䝉&KR0209;而歸亦何面
目垂見<md:KR4h0024_SBCK_089-11a>¶巢由舊丘光成隱路耳公言泉百氏腹笥九經
<pb:KR4h0024_WYG_089-22a>
前古取人應所多¶見至如傅說無姓殷后致鹽梅之地
屠羊隱名楚王延三旌之位¶未聞徴籍也范睢折脅於
魏改名為張禄先生秦用之為相張良¶報讎變名姓而
亡漢祖因之實取天下何必考名也是知善牧賢¶者不
以小瑕棄大美今若以籍名有誤便廢其人僕恐蔽賢
之議¶在有司矣夫籍者所以編戸口計租稅耳本防羣
小不約賢路若¶人有大才不可以籍棄苟亡其德雖籍
何為謹案周禮鄉大夫職¶曰國中自七十以及六十皆
<pb:KR4h0024_WYG_089-22b>
征之其捨者為賢也貴也服公事也¶注捨謂若今復除
其計耳所以優賢能也三歲則考其德行道藝¶羣吏獻
賢能之書于王王再拜而受之登于天府鄭司農云若
舉¶孝亷茂才由此觀之乃舉賢之餘事爾比來天下此
道都喪無論¶賢貴冝被籍書所以風俗不淳賢能不勸
由此故也公為官擇才¶務恊於治典進賢輔政何拘於
版圖且古之招賢降蒲輪束帛卑¶辭厚禮猶恐不來今
乃坐徴籍書務在駮放此所謂嫉賢也若將<md:KR4h0024_SBCK_089-11b>¶古不足法
<pb:KR4h0024_WYG_089-23a>
謂時無賢才經邦致治非籍勿用於是㒒也鞭骨自悔¶
裹足而亡雖分國如錙銖終不敢望於臣仕也¶
　　上安州裴長史書　　　　　　李　白¶
白言天不言而四時行地不言而百物生白人焉非天
地安得不¶言而知乎敢剖心折肝論舉身之事便當談
笑以明其心而粗陳¶其萬一悒怏憤懣惟君侯察焉白
家本金陵世為右姓遭沮渠䝉¶遜之難奔流咸秦因官
寓家少長江漢五歲誦六甲十歲觀百家¶軒轅以來頗
<pb:KR4h0024_WYG_089-23b>
得聞矣常横經籍詩書制作不倦迄于今三十春矣¶以
為士生則桑弧篷矢射于四方故知大丈夫必有四方
之志乃¶仗劒去國辭親逺遊南窮蒼梧東渉溟海見鄉
人相如大誇雲夢¶之事云楚有七澤遂來觀焉而許相
公家見招妻以孫女便憩跡¶于此至移三霜焉曩昔東
遊維陽不逾一年散金三十餘萬有落¶魄公子悉皆濟
之此則是白之輕財好施也又昔與蜀中友人呉¶指南
同遊於楚指南死於洞庭之上白禫服動哭若喪天倫
<pb:KR4h0024_WYG_089-24a>
炎月<md:KR4h0024_SBCK_089-12a>¶伏屍泣盡而繼之以血行路聞者悉皆傷心猛虎
前臨堅守不動¶遂權殯於湖側便之金陵數年來觀筋
肉尚在白雪泣持刃躬申¶洗削裹骨徒步負之而趨寢
興攜持無輟身手遂丐貸營葬於鄂¶城之東故鄉路逺
魂魄無主禮以遷窆式昭朋情此則是白存交¶重義也
又昔與逸人東巗子隱於岷山之陽白巢居數年不跡
城¶市養竒禽千計呼皆就掌取食了無驚猜廣漢太守
聞而異之詣¶廬親覩因舉二人以有道並不起此則白
<pb:KR4h0024_WYG_089-24b>
養高忘機不屈之跡也¶又前禮部尚書蘇公出為益州
長史白於路中投刺待以布衣之¶禮因謂郡寮曰此子
天才英麗下筆不休雖風力未成且見專車¶之骨若廣
之以學可以相如比肩也四海明識具知此談前此郡¶
督馬公朝野豪彦一見盡禮許為竒才因謂長史李京
之曰諸人¶之文猶山無煙霞春無草樹李白之文清雄
奔放名章俊語駱驛¶閒起光明洞徹何以盡陳儻其賢
賢也白有可尚夫唐虞之際於¶斯為盛有婦人焉九人
<pb:KR4h0024_WYG_089-25a>
而已是知才難不可多得白野人也頗工<md:KR4h0024_SBCK_089-12b>¶於文惟君侯
顧之無按劒也伏惟君侯貴而且賢鷹揚虎視齒若¶編
貝膚如凝脂昭昭乎若玉山上行朗然映人而髙義重
諾名飛¶天京四方諸侯聞風暗許倚劒慷慨氣干虹蜺
月費千金日宴羣¶客出躍駿馬入羅紅顔所在之處賓
客成市故時人歌曰賓客何¶喧喧日夜裴公門願得裴
公之一言不須驅馬埒華軒白不知君¶侯何以得此聲
於天壤之間豈不由重諾好賢謙以下士得也而¶晩節
<pb:KR4h0024_WYG_089-25b>
改操棲情翰林天才超然度越作者屈佐鄖國時惟清
哉稜¶威雄雄下慴羣物白竊慕髙義已經十年雲山間
之造謁無路今¶也運㑹得趨末塵承顔接辭八九度矣
常欲一雪心跡﨑嶇未便¶何圖謗言忽生衆口攅毁將
恐投杼下客震於嚴威然自明無辜¶何憂悔吝孔子曰
畏天命畏大人畏聖人之言過此三者鬼神不¶害若使
事得其實罪當其身則將浴蘭沐芳自屏於烹鮮之地
惟¶君侯死生不然投山竄海轉死溝壑豈能明目張膽
<pb:KR4h0024_WYG_089-26a>
託書自陳邪¶昔王東海問犯夜者曰何所從來答曰從
師受學不覺日晩王曰<md:KR4h0024_SBCK_089-13a>¶吾豈可鞭撻甯越以立威名想
君侯通人必不爾也願君侯惠以¶大遇洞開心顔終乎
前恩再辱英眄白必能使精誠動天長虹貫¶日直度易
水不以為寒若赫然振威加以大怒不許門下逐之長¶
途白即膝行於前再拜而去西入秦海一觀國風永辭
君侯黄鵠¶舉矣何王公大人之門不可以彈長劒乎¶
　
<pb:KR4h0024_WYG_089-26b>
　
　
　
　
　
　
　
　唐文粹巻八十九<md:KR4h0024_SBCK_089-13b>¶<md:KR4h0024_SBCK_090-1a>¶
<pb:KR4h0024_WYG_090-1a>
欽定四庫全書
　唐文粹巻九十¶
　　　　　　　　　　　　　宋　姚鉉　編¶
　
