# -*- mode: mandoku-view -*-
#+TITLE: 唐文粹
#+DATE: 2015-09-23 10:32:01
#+PROPERTY: JUAN 56


　碑八(總四首/)¶
　　　宰輔¶
　　　　唐中書令梁國公姚崇神道碑(張說/)¶
　　　　唐丞相尚書左僕射王播神道碑(李宗閔/)¶
　　　　唐丞相太子少師牛僧孺神道碑(李珏/)
<pb:KR4h0024_WYG_056-1b>
　　　　唐丞相中書侍郎齊抗神道碑(權德輿/)¶
　　𤣥宗御書故中書令梁國公姚文貞公神道碑銘
　　　(并序/)¶
　　　　　　　　　　　　　　　張　說¶
叙曰八柱承天髙明之位定四時成歳亭育之功存畫
爲九州禹¶也堯享鴻名播時百穀棄也舜稱至德由此
言之知人則哲非賢¶罔乂致君堯舜何代無人有唐元
宰曰梁文貞公者位爲帝之四¶輔才爲國之六翮言爲
<pb:KR4h0024_WYG_056-2a>
代之軌物行爲人之師表蓋維獄降神應<md:KR4h0024_SBCK_056-1b>¶時間出者也
公諱崇字元之姚姓有虞之後逺自呉興近徙于陜¶今
家洛陽焉烈考長沙文獻公樹勲王室建旟嶲府公紈
綺而孤¶克廣前業激昻成學榮問日流武庫則矛㦸森
然文房則禮樂盡¶在弱冠補孝敬挽郎又制舉高弟歴
佐濮鄭並有聲華入爲司刑¶丞天授之際獄吏峻密公
持法無頗全活者衆進夏官員外郎郎¶中侍郎朝廷曰
能遂掌軍國遷鳳閣侍郎監修國史兼相王府長¶史始
<pb:KR4h0024_WYG_056-2b>
則天人讓王承置醴之顧終以飛龍利見延叅乘之恩
自時¶厥後恒當大任凡三處兵部尚書三入中書令一
爲禮部尚書左¶庶子又肅政大夫總靈武軍兵馬又司
僕卿知隴右監牧出典亳¶宋常越許申徐潞楊同十郡
景雲初以藩邸舊僚封梁國公食賦¶百室公性仁恕行
簡易虛懷汎愛而涇渭不雜真率徑盡而應變¶無窮常
推是心以御於物故所莅必甿庶風偃驁很化從言不
勵¶而教成政不威而事理去思覩頌來暮聞歌既登邦
<pb:KR4h0024_WYG_056-3a>
政卒乘輯睦¶及在宗伯神人允諧今之中書是爲理本
謀事兼於百揆論道總<md:KR4h0024_SBCK_056-2a>¶於三台公執國之鈞金玉王度
大渾順序休徴來臻懋德格天名¶遂身遜拜開府儀同
三司崇其秩逸其志也初太夫人在堂公受¶職西掖頗
限扄禁求侍晨昏優詔既許尋令還職公固請以泣制¶
曰家有令弟足慰母心國有諫臣安可蹔闕其後剖符
江表敦諭¶起復衰麻外墨欒棘内毁變禮中權通識所
貴神龍之首預聞興¶復疇其井賦累讓而停夫以革故
<pb:KR4h0024_WYG_056-3b>
鼎新大來小往得䘮而不形於¶色進退而不失其正者
鮮矣君子曰忠不忘親仁也哀不違事義¶也讓功辭邑
禮也濟代全名智也仁以長人義以和下禮以安上¶智
以周身宜其光輔四帝軒冕三紀池臺琴筑優游暮齒
傳爵土¶於祚𦙍保禄位於終始矣享年七十有一開元
九年九月寢疾薨¶于東都慈惠里皇上悼焉國人慕焉
撫牀輟舂曽未云比制贈揚¶州大都督謚曰文貞禮也
十年二月葬於萬安山之南原在疾也¶王人賜膳御醫
<pb:KR4h0024_WYG_056-4a>
視藥于薨也中使弔臨羽儀哀送君臣之義厚莫¶重焉
予异子弈思綴遺美以寘罔極有詔掌文之官叙事盛
德之<md:KR4h0024_SBCK_056-2b>¶老銘功將以寵宗臣揚英烈帝乃灑恩仙翰鏤澤
豐䂥日月臨照¶於佳城煙雲變態於神道寶其文字别
爲羣玉之山禁其樵蘇即¶表三司之墓銘曰¶
源深自虞派别從呉避地魯陜居家洛都神明逺契嶽
瀆冥符翊¶聖斯偶生賢不孤仁將勇濟孝與忠俱學刃
攅植文鋒迅驅纔安¶卑位即騁長途惟實惟有若虛若
<pb:KR4h0024_WYG_056-4b>
無再三軍國一二訏謨戎柄尤¶重王綸最樞兼司任切
乆政榮殊黼藻彌煥丹青靡渝以寛容物¶以鑒分區外
或形放中恒禮拘箴雖誡口諍亦忘軀但覩渾璞誰¶詳
瑾瑜伊臯尺寸管樂錙銖名正身遂言誠願孚方辭漢
禄更辱¶齊組既積而㪚窮歡盡娯川歸東極日去西晡
上惻旒扆旁悲路¶衢藍田良玉荔浦明珠載廣休慶爰𢎞
典謨豐碑廼立盛業其鋪¶帝念頻軫仙毫特紆鐫金刻
石鳳篆龍圖七耀光動三泉澤濡欽¶能叙事理鬱詞敷
<pb:KR4h0024_WYG_056-5a>
求舊銘實慙殫恧蕪緬思雲霧尚想江湖有道¶之德其
何以踰延陵之墓空此嗚呼存殁終始遐哉邈乎<md:KR4h0024_SBCK_056-3a>¶　　唐故丞相尚書左僕射贈太尉太原王公神道碑
　　　銘　　　　　　　　　　　　李宗閔¶
上即位五年丞相左僕射太原王公以癸未發疾其明
日遂薨於¶位天子震悼愍惻遽命内謁者詣其室索其
所以飲食寢作之端¶既詳其無他狀遂賻布帛菽粟率
用峻等既又不塞痛軫之意加¶内府之絹千匹以錫之
<pb:KR4h0024_WYG_056-5b>
爲之罷朝三日命兵部侍郎一人持節駕¶駟簫鼓出自
正殿直抵柩前冊公爲太尉葬有日官給秘器及就¶途
遣王人亟臨視之命羽葆旂常輅車之飾皆及墓俟其
虞鼓¶聲四節於里第而還示不與常制也其子鎮以宗
閔晚陪公於相¶位之末稍窺公之行請銘其烈以埀于
後且不冝拒遂鋪其犖犖¶所能言者於金石云公諱播
字明敭太原人周靈王太子晉之後¶以歴世爲王因而
受氏髙祖滿汾洲長史生太父璡嘉州司馬給¶事中司
<pb:KR4h0024_WYG_056-6a>
馬生昇咸陽縣令太子少師少師生恕楊府倉曹叅軍
尚¶書左僕射公僕射元子也忠敬而本仁寛明而有制
内顯而敏外<md:KR4h0024_SBCK_056-3b>¶肅而和貞元十年舉進士第是歳䇿賢良
以直言校書於集賢殿¶其言平戎經國之術粲然可舉
調尉盭屋斷嶽首出御史中丞李¶汶愛之奏爲監察御
史按雲陽丞源咸季以贓免用疑文不冝調而¶調因謁於
臺遂捕劾之追姦胥窮律㫖奏流咸季刑曹部罷所居¶
官給事中以省詔非是奪俸縁而坐罪者甚衆自是風
<pb:KR4h0024_WYG_056-6b>
聲不可遏¶矣爲侍御史時京兆尹李實文皇所委能禍
福卿士凡其榮衰繫¶所附背舉朝迎避其鋒公在途而
實來揖公移文詆之其詞可羞¶實遂奏公爲三原令求
其不足於禮以持之公至尹署洎羣吏之¶館還其邑敬
府之禮無不具實既出其筭反加畏焉縣之編於户¶者
多中貴人前令率不能自爲其政弛張牽之公悉召所
謂貴人¶者入坐當其拜曰敬桑梓冝如是也邑人大駭
從其所指爲長安¶令朝廷方恩于頔而以帝女嫁其子
<pb:KR4h0024_WYG_056-7a>
民有與于氏蒼頭同盜人馬¶者前令捕民而縱其蒼頭
公始至縣即立取其奴而與民均其法¶知御史雜事京
師饑穀起價京西諸侯相率閉粟公移之簡書載<md:KR4h0024_SBCK_056-4a>¶秦晉
泛舟之說西鎭惴惴收去條令粟流于秦元和四年爲
御史¶中丞歳中知京兆尹六年爲刑部侍郎充鹽鐵轉
運使上言流人¶會赦而歸獨配囚爲隔遂無還者請率
以七歳爲竟至今用之尋¶加禮部尚書益以御史大夫
又以戸部尚書節度西蜀長慶初覲¶穆宗言中外之事
<pb:KR4h0024_WYG_056-7b>
遂畱爲刑部尚書復幹鹽鐵冬拜中書侍郎平¶章事仍
其職匡維激發始以進賢爲急上方有意河朔以財賦
始¶出於方土二年公用相印爲淮南節度使以其職隨
之四年言事¶者謂鹽運之設其畱京師用制方土加檢
校司空去其使未幾上¶念公成法又以使屬公加司徒
今上踐祚急詔徴公至即拜左僕¶射同中書門下平章
事仍其使尋兼太清宫使後進爵至太原郡¶開國公食
邑二千户進階至金紫光禄大夫年七十二而薨公入
<pb:KR4h0024_WYG_056-8a>
官三十二政逮事六帝出統楚蜀之師入極台宰之尊
前後三總¶鹽鐵既去又復幾二十年天之所覆地之所
載寧有獨私於公邪¶必有以當其然也一署吏茍不犯
無能奪其任者歲時奏課至于<md:KR4h0024_SBCK_056-4b>¶榮大史胥次遷亦如之
故人用安其爲善莫有欺公者雖逺至海¶裔若總轡笞
捶窮年不死一吏貶一職而羣務自濟凡朝廷平淮¶取
鄆屠汴下滄澋干戈不息者五十六年饋餉資費隨兵
緩急而¶立辦沛然若神給其間溝琵琶導潁河以漕輕
<pb:KR4h0024_WYG_056-8b>
舟師人坐受其飽¶䟽三門挽沈石以濟巨艫關中遂亡
其饑薦皇甫鎛之強敏而鎛¶反短公於上公猶不知上
謂其長者論景忠信鎬制逗撓之將期¶必抵於罪時服
其敢爲深渉徐境導齟齬而爲忠槩人曰真宰相¶器也
㩁征之外有雜昏率貢内帑號爲羡進貞元中歲不過
十二¶萬緡及公歲貢百萬緡凡國有大征伐不慮其費
之有無洎丞相¶晉公專征討之事兵食之給悉出於公
從容以賛其成及滄澋平¶公有叶力之助自御史中丞
<pb:KR4h0024_WYG_056-9a>
京兆尹總賦秉政未嘗書笏爲記善¶於啓奏天子不能
目守其喜怒公以專志持務密匡於上行已寡¶徒不喜
伐露由是數帝任遇多被恩澤權利去留如在諸已人
多¶意公能詭合於時及公再持相印與晉國洎一二公
輔於上趨<md:KR4h0024_SBCK_056-5a>¶嚮正直雅符於道茍所舉公是公必扶之即
非是公遂嘿嘿不和¶由是上知公重厚而同列亦聳待
之乃見公之所爲與嚮之不知¶者期公蓋甚戾也公既
屈於名而伸於富貴豈非盛德君子神明¶之所祐邪故
<pb:KR4h0024_WYG_056-9b>
夫人清河崔氏給事中銳之女嗣子式秘書丞砥服¶名
教不以丞相子自居其身次曰氷始授京兆府叅軍事
器度宏¶逺公之仲弟曰炎季曰起與公三人俱用文學
奮於江左西遊長¶安七中甲乙時議偉之公殁不幾日
而起以户部尚書司國之計¶門闥之士咸來哭賀羣吏
之執籍繁夥一如公之時其亦於世難¶求也其從事故
相國程公异今荆州相國叚公文昌其他分居中¶外羅
諸臺閣者不啻三十人銘曰
<pb:KR4h0024_WYG_056-10a>
歲在太和惟帝聖神圖任舊臣乃相太原惟是太原福
祥其奔再¶持化權樞揆聨聨兩統劇藩楚淮蜀坤始自
元和公乘貨泉憲穆¶敬文頃兹聖君四帝財征去公孰
親惟煑惟鑄惟範惟聚東掃北¶殄上之所怒帶甲百萬
餱食爲巨俾公尸之不勞而具變通以時<md:KR4h0024_SBCK_056-5b>¶物無滯阻綱
條一施莫越其規遇衆以仁中控其機信行恩馳罔¶有
詐欺公之維揚漕務其將公之留庭職與公并首尾貫
聯幾二¶十年相符使符隨其興徂公之敏智顯爵自至
<pb:KR4h0024_WYG_056-10b>
不縁其外姑直其¶裏始承其風畏公之䆳及與之同泳
公之易仁人之跡殁而乃熾¶揭於兹碑不仆不倚¶
　　唐丞相太子少師贈太尉牛公神道碑銘(并序/)¶
　　　　　　　　　　　　　　　李　珏¶
天球河圖有國之大寶麒麟鳳凰王者之嘉瑞方於賢
彦即又次¶焉天祐我唐才傑間出輔時興化代有其人
公諱僧儒字恩黯隴¶西狄道人本子姓漢有牛崇爲隴
西主簿因家焉代爲西州豪族¶八代祖𢎞仕隋爲吏部
<pb:KR4h0024_WYG_056-11a>
尚書封竒章公佐佑文帝有重名於時高¶祖鳳中宗時
爲春官侍郎掌國史曽祖休克集州刺史贈給事中¶祖
父紹太常慱士贈太尉父㓜聞華州鄭縣尉贈太保公
七歲而¶孤倚外族周氏嶽嶽卓卓有老成之風以䘮禮
自處未嘗戲弄<md:KR4h0024_SBCK_056-6a>¶年十五知先竒章公城南有隋室賜田
數頃書千巻乃辭親𨽻習¶孜孜矻矻不捨蚤夜自四五
年業成舉進士軒然有聲時韋崖州¶作相網羅賢雋知
公名願與交公袖文往謁一見如舊由是公卿¶籍甚名
<pb:KR4h0024_WYG_056-11b>
動京師得上第聯以賢良方正舉又冠甲科策中盛言
時¶事無有隱避持權者深忌之出爲伊闕尉名府賢侯
羔鴈繼至封¶章屢薦每爲中執事所沮皆不滿秩從潞
帥郗士羙簡授管記三¶奏不得請竟除河南尉會有次
對大僚因言事解於上前遷監察¶御史丁太夫人憂服
闋除本官轉殿中公以文高氣直累歲堙屈¶問望所屬
推美於臺閣間入省拜禮部外郎時孟尚書簡有重望¶
以地官貳卿兼領網憲薦公知雜轉都官員外兼侍御
<pb:KR4h0024_WYG_056-12a>
史免憲職¶授考功員外郎集賢學士穆宗即位宰相稱
其能遷庫部郎中掌¶書命召對與語上德之靣賜五品
服未幾遷中丞每對延英必移¶時盡言天下事有武將
李直臣爲宿州刺史豪奪聚斂以貨數百¶萬復結權貴
公按之爲有力者排幾不勝竟以詞堅理直上意廻<md:KR4h0024_SBCK_056-6b>¶直
臣乃得罪由是上以清直知又靣賜金紫拜戸部侍郎
時望充¶塞中書令韓𢎞以財投分公拒而不受上因他
事知之愈賢公遂¶作相持重顧大體不言細事嘗謂同列
<pb:KR4h0024_WYG_056-12b>
諸相曰致理之本流品爲¶先彛倫攸叙蓋謂此也每惜
名器力與同列爭方鎭以不廉聞者¶輒奏貶以賄賂求
進者必阻之先是李司徒逢吉與杜循州元頴¶同作相
穆宗寢疾議建儲貳與公不恊後元𨽻出鎭井絡逢吉
銜¶之思有釋憾於政事堂謂公曰西川前有廢立謀上
熟知之來日¶延英發其事公不知愼勿沮議公曰王導
有言吾雖不殺伯仁伯¶仁由我而死正近此耳又安得不
言哉逢吉喑鳴而止敬宗年少¶嗣位公雅言敷奏毎言
<pb:KR4h0024_WYG_056-13a>
一事必本末陳之上甚倚愛同列挾中助¶力赫赫嫉公
之賢公亦思避其鋒三上䟽求外任上以武員善地¶建
節幢兼相印以授之既至問人所病害咸言鄂士踈薄
歲一修¶城役工誅茅人用咨怨公黙許心計埏泥範塼
未及三年盡換舊¶制崇墉堅壁人到于今賴之文宗嗣位
二年公入覲詔復相位上<md:KR4h0024_SBCK_056-7a>¶雅知公名恨得之晚㑹宋相
申錫以亷介聞巨姦鄭注挾比¶軍勢以射取貨富侔於
國忌宋之直隂畫詭計誣與藩邸通因¶内臣而上其變
<pb:KR4h0024_WYG_056-13b>
造作似是動皆符㑹上驚聞激怒下法吏議其罪¶諫官
伏閤爭不得公入侍密啓上意乃寛止於郡佐公實有
力今¶李崖州鎭劒南西川上言西蕃别屯以維州降帶
甲之士甚銳其¶地要害得之足以壯邊部徐圖河湟此
其漸也上疑不決下南宫¶議百執事皆是西川奏公獨
曰國家近與昆夷歃血四鎭晏然今¶若自虧大信犬戎
恃衆見詰渝盟彼直我曲未可量也上曰丞相¶之言是
詔還維州初德裕承藉地勢自負機術公介特素不與
<pb:KR4h0024_WYG_056-14a>
之¶交及是大不平遂成宿憾公與李尚書宗閔同輔政
出入殿省進¶退有度上偏目公曰卿才類霍光異日可
屬大事公懼滿辭位再¶陳封章寵加端寮出鎭淮海不
改相印再登將壇楊州當江淮之¶衝習偷薄之俗公以
清淨簡易化人移風俾及五年臻于至理倉¶廪實禮義
行刑措政成脫屣歸洛優詔屢降雅志不回拜檢校司<md:KR4h0024_SBCK_056-7b>¶空東都留守文宗將有大制置大除授必降中使假於
他方入皇¶城宣密旨獻可替否如在君前其信重也如
<pb:KR4h0024_WYG_056-14b>
此俄以左僕射徴王¶人就賜官告特明異禮公感恩雖
厚退身愈堅一對而歸不詣相¶第亦有中阻未諧人情
又加相印出爲漢南節度使制出上悔之¶欲追成命公
固辭上曰且不與卿周歲别出都門特賜清廟器六¶事
皆範金飾玉如古時製宣曰以卿精忠用以貺别寵待
之禮當¶時無儔公到襄州均井稅薄地征人用胥悅咸
歌來暮武宗初纉¶極聽信未一行險者乘時而起凶德
叅㑹倒置天下事清賢名輩¶多被斥逐惟公位髙德重
<pb:KR4h0024_WYG_056-15a>
最難摇撼臲卼齟齬幾至二年屬大水¶壞居人廬舎公
以實上聞仇家得以逞志舉兩漢故事坐災異冊¶免降
授太子太保俄又改太傳再臨東郊劉從諫死劉稹自
擅以¶昭義軍阻命天兵誅討五年方剋上喜甚素忌公
者媒蘖鍜鍊謂¶公與從諫交上怒下詔旬日三貶公至
循州長史鑿空指鹿四海¶之士咸寃之公推運逹命恬
然如得好官時踰嶺越險二年在海<md:KR4h0024_SBCK_056-8a>¶上無所苦今上即
位大明善惡三遷至少保轉少師牽復髙位分¶司東洛
<pb:KR4h0024_WYG_056-15b>
池臺琴酒逍遥自娯賢士大夫尚其軌躅未半歲遘疾
薨¶於東都城南之别墅自嬰疾至于捐舘談笑語言宴
居自若口占¶理命纎悉無遺上聞爲之軫悼聯日不視
政公卿相弔正人雪涕¶冊贈太尉遣大寮弔祭公端明
簡重忠厚誠慤平居私室如對大¶賔不喜釋老唯宗儒
敎早與韓吏部皇甫郎中爲文章友其名相¶上下晚與
白少傅劉尚書爲詩酒侣其韻無髙卑前後作鎭皆佩¶
相印辟署多名人難於進而勇於退儉必中禮貴而不
<pb:KR4h0024_WYG_056-16a>
奢知命逹¶理保和居易三領大鎭接護軍以禮貌不至
交歡再入中書待樞¶使以公平不容請託有恩必報有
讎不校韋崖州於公恩也嫁二¶女歸名士薦長子登周
行李崖州於公讎也䘏竄謫之窮途厚供¶待於逆旅其
厚德歟亦難能也夫人同郡辛氏贈僕射祕之女賢¶明
懿淑稱於族姻有子五人曰蔚曰叢能嗣其業皆擢進
士第蔚¶監察御史叢使府協律曰奉倩洛陽尉二人未
知名公以大中戊<md:KR4h0024_SBCK_056-8b>¶辰歲十月二十九日薨以大中己巳
<pb:KR4h0024_WYG_056-16b>
歲五月十九日葬小子不佞¶早栖門牆考選第叨殊等
之科開賔筵忝入幕之吏國士相遇筆¶札見知周旋款
眷垂三十載刋石表德分也難辭公歴官三十一¶政作
相一十九年逮事六宗光輔四帝承主恩必由直道解
相印¶實無罪名自少及長不失色於人佐時理家無悖
入之貨待身不¶撓履道甚夷嘗病在髙位者不知止足
終日抗論剋期拜章竟不¶及年俾孤美志銘曰¶
公之生兮禀星辰公之道兮侔古人公之才渾而真公之性
<pb:KR4h0024_WYG_056-17a>
兮威且仁公之文兮¶班馬鄰公之藝兮游夏均公之儉兮自
我身公之簡兮無雜賓公¶之貞兮肅人倫公之慎兮質鬼神
公爲相兮平如鈞公爲邦兮政¶如春公不幸兮罹數屯
公無辜兮介于循天開日明兮堯舜爲君¶舉直錯枉兮
幽寃必伸牽復髙資兮言旋洛濵逍遥琴筑兮無異¶隱
淪屈指懸車兮歡然十旬素懷未遂兮美&KR1028;來臻悲纒
冕旒兮¶哀動搢紳寵贈加等兮冠于台臣有司職䘮兮
歸葬咸秦觀者太<md:KR4h0024_SBCK_056-9a>¶息兮國人酸辛袁安慶餘兮令嗣兟
<pb:KR4h0024_WYG_056-17b>
兟陳寔道廣兮門坐振振乃¶纉徽猷兮刻于貞珉碑生
金字兮名德長新¶
　　齊成公神道碑銘(并序/)　　　　　權德輿¶
有唐文學政事之君子曰相國齊成公諱抗字遐舉清
方粹温絜¶矩秉彛明誠盡性切劘化育之道精義入神
旁魄天人之際以忠¶事君以病乞身乃去台宰乃儕商皓
然後撤琴瑟啓手足殁齒無¶違德以從先大夫於九原
易名曰成不亦冝乎公某郡人自太公¶表東海桓公匡
<pb:KR4h0024_WYG_056-18a>
天下爲國爲家或哲或仁烈祖贈太師府君諱澣¶歴給
事中中書舎人吏部侍郎止於平陽太守出入陟降中
行山¶立至今言開元名臣者稱公有遺愛焉實生先公
贈國子祭酒府¶君諱&KR0008;履道貞厲仕至左龍武軍倉曹
積厚於上流光於下其位¶不充故大受於成公公既齓
而孤哀過成人屬幽陵横潰中夏如¶燬奉太夫人安輿
違難於越得子州支伯之故地而偕隱焉誅草¶茅以順
居息恱山水以資仁智方茂天爵用觀靈龜嘉招重問
<pb:KR4h0024_WYG_056-18b>
奔<md:KR4h0024_SBCK_056-9b>¶走以狎至虛已𢎞道從容而翔集呉郡張相君鎰方
以仁義理濠¶上得君爲榮及進律于洪成師于岐累爲
命介若驂有鞭建中中¶戎王請大和㑹以休寧西方右
扶風綿亘汧隴地當甌脫且有成¶命正其經界公實佐
權登壇涖盟得其情數與之約結克就衣裳¶之㑹用銷
邊鄙之警自解巾三遷至殿中侍御史俄屬涇旅竊發¶羣
兇肆毒天子展義於甸内主公死難於理所百舎奔問
至于行¶宫拜侍御史有詔以蕭黄門復布凱澤于東夏
<pb:KR4h0024_WYG_056-19a>
命公爲工部員外¶郎以賛焉復命轉倉部郎中李懷光
阻命于蒲連兵未解關中饑¶旱經費不足轉粟饋軍濟
時囏患求才急病命使以專逹遷兵¶部郎中兼御史中
丞以董其任俄拜諫議大夫當軸者不相容坐¶婚親細
故出爲處州刺史先是山越冦攘蕩覆城市公乃卜勢
勝¶之爽塏因習俗之便安三時不害百堵皆作朝典陟
明拜蘇州刺¶史呉實劇部大田多稼浮滛冒没吏禁或
弛占著名數戸版不均¶公乃閱其生齒書其比要強家
<pb:KR4h0024_WYG_056-19b>
大猾不得蓋藏介特單輕與之紓<md:KR4h0024_SBCK_056-10a>¶息已日乃孚厥猷茂
焉遷潭州刺史御史中丞湖南觀察使以嚮¶時二郡之
理而𢎞大之其仁可知也左曹理本徴爲給事中周郊¶
寄重擢爲河南尹盜有宋瞿曇者白晝椎剽爲羣偷囊
槖三川病¶之幾三十年公法令嚴具網羅張設濳捕魁
宿使無遺類指顧之¶間擒擿如神乃作秘書章明文雅
修舊以起廢乃作太常統和神¶人節事以辯志便蕃大
僚其道乃光德宗皇帝方以堯舜氏聦明¶之道馭天下
<pb:KR4h0024_WYG_056-20a>
用賢人充相位拜中書侍郎同中書門下平章事熈¶九
功之歌質百官之成損益文憲化裁形器精微以折中
密靜而¶不伐或事隱於造膝或言行於沃心初天官氏
每歲表他曹郎二¶人閱多士試言第其甲乙春官氏俾
考功郎中選考秀之親故者¶而進退之公以冡宰小宗
伯爲官人取士之本蓋天子有司之重¶至於避小嫌亂
舊章適滋旁歧孰謂扄鐍蹇蹇坦坦之道豈如是¶邪然
後闢康莊作衡尺遵公是之路去自便之私天下之人
<pb:KR4h0024_WYG_056-20b>
謂之¶理道尋有詔修國史昔孔父無位以空文爲一王
法公當盛明之<md:KR4h0024_SBCK_056-10b>¶代用宰司總直筆其於襃貶勸懼明焉
勤慮盡瘁積成寢恙累章¶乞告改太子賔客遭罹不淑
贈戸部尚書時貞元甲申歲夏四月¶春秋六十有五夫
人河南獨孤氏某官某之女賢明蚤夭繼夫人¶蘭陵蕭
氏某官某之女仁順有禮法嗣子餗銜恤毁瘠侍公裳
帷¶以某月日祔于東都某原䘮祭哀敬君子以爲有後
惟公深而通¶肅而寛出處動靜必以中正敬用五事暢
<pb:KR4h0024_WYG_056-21a>
於四支資性儼恪尤長¶鑒裁在歧也薦齊忠公映佐蕭
也薦盧恭公邁皆至宰相其他推¶轂薦士爲漢廷臣成
天下重名碩望者不可勝書凡所論著皆研¶幾析理𢎞
雅夷逺洪州文宣王廟碑張蕭盧三相國碑誌本聖人¶
敎化之賾推大政謩明之道固其性術講貫而發舒乎
斯文文集¶二十巻中倫體要盡在是矣公薨五年餗調
爲洛陽尉永惟先烈¶未刻豐碑以德輿夙承湖海之舊
中忝掖垣之屬他日舉代靡有¶話言獲於遺編實見陰
<pb:KR4h0024_WYG_056-21b>
德顧兹無似有玷知人濡涕含毫以表幽¶宅銘曰<md:KR4h0024_SBCK_056-11a>¶昔在營丘大風泱泱有倬平陽令聲章草不踐宰政慶
貽子姓倉¶曹含光大學追命厥主中書秉哲居正鵬起
扶摇變翔慶霄乃登¶紫微以瑞清朝吉凶糺纆寒暑結
轖其生有涯其用未極壽堂冥¶寞宰樹森植揭兹馨香
終古是式¶
　
　唐文粹巻五十六<md:KR4h0024_SBCK_056-11b>¶<md:KR4h0024_SBCK_057-1a>¶
<pb:KR4h0024_WYG_057-1a>
欽定四庫全書
唐文粹巻五十七¶
　　　　　　　　　　　　　宋　姚鉉　編¶
　　碑九(㧾七首/)¶
　　　
