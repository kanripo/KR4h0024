# -*- mode: mandoku-view; -*-
#+TITLE: 唐文粹
#+DATE: 2015-09-11 21:27:12.472279
#+PROPERTY: ID KR4h0024
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 22
#+PROPERTY: FILE SB04n0194-022唐文粹-卷第二十二.
<pb:KR4h0024_SBCK_022-1a>¶
重校正唐文粹卷第二十二¶
　　　　　　　　　　　呉興姚　鉉　纂¶
　頌戊(揔五首)¶
　　祠祀三¶
　　　旌儒廟頌(并序/賈至)陜州鐡牛頌¶
　　　少華山佑順矦碑頌(房鄴)¶
　　監牧二¶
　　　大唐開元十三年隴右監牧碑頌(張&KR0003;)¶
　　　岐邠涇寜四州八馬坊碑頌(郤昻)¶
　　　　旌儒廟頌　賈至¶
觀象考曆本乎元辨方正位稽乎極體元御極莫先乎敎敎之大¶
莫大於儒旌儒有祠我新典也昔秦滅羲軒之制廢唐虞之則大¶
搜學徒竭索儒黨懷書捧檄者鱗集麏至然後罪九流之異論尤¶
百氏之殊術無辜殺身有道併命&KR0072;骸積於坑谷流血染於泉壤¶
<pb:KR4h0024_SBCK_022-1b>¶
&KR0771;仁義而死者不可勝紀開元末天子在驪山之宫登集靈之臺¶
考圖驗記周覽原隰見鄕名坑儒頽壍猶在&KR0099;然感亡秦之敗德¶
哀先儒之道喪强死千載遊魂無依乃詔有司是作新廟牲幣有¶
數以時饗祀因祀命郷號曰旌儒人神和恱怨氣銷散於戲秦皇¶
帝以神武邁古并吞六合掃天下以一篲芟羣雄如衆草建官罷¶
侯大權在巳自軒轅以降平一宇宙未有&KR0002;斯之盛也夫戡亂以¶
武守武以文文以正崇武以權勝秦皇知權之可以取不知正之¶
可以守嚮使天下旣定守正崇儒導六經之謨訓用三代之文質¶
則唐軒盛美湯武弘業不&KR0002;也觀夫坑儒焚書之意乃欲蓋先王¶
之能事&KR0060;作者之鴻名黈衆耳以前聞逞私欲於當代此儒之所¶
忌也秦之所志悲夫儒以恭儉爲宗秦則疲弊生人極力宮室儒¶
以道德柔逺秦則竭耗中國勞師四夷儒以宥過議賢秦則刻法¶
峭刑賊虐諌輔儒以述先好古秦則師心徇智播棄典墳夫如是¶
則秦不得不滅儒不得不坑事使然也今天子矯覆車之前軌崇¶
<pb:KR4h0024_SBCK_022-2a>¶
明祀於後葉秦之所廢我之所興斯區夏無疆之休子孫萬代之¶
福也昔武王封比干之墓則招諌之道勸矣晉文表緜上之田則¶
志過之名立矣漢高護信陵之&KR0193;則尊義之風著矣未&KR0002;激揚大¶
敎廟食衆賢上以興天地之經次以存顚覆之鑒下以絶厲災之¶
眚建一祀而三德具焉鯫臣不敏敢獻頌曰¶
於維先王設敎崇儒作訓六經爲代典謨降及夫子三千其徒載¶
揚淸風文在兹乎天䘮斯文道有通塞寔生暴秦反道背德竊善¶
攘譽師心徇惑焚書坑儒萬古悽惻牢落千祀微茫九原驪山之¶
北坎窞猶存草樹無顔秋雲晝昬時聞夜哭知有&KR0072;魂帝在華淸¶
登高訪古愍黙頽壍悲涼榛莽上感亡秦覆車遺武下哀羣哲饗¶
祀無主爰降嘉詔聿脩清祠饋之牲牢奠酹以時幽幽廟門肅肅¶
靈儀&KR0115;寞求食長無餧而粤自漢&KR0004;迄于隋閏亦有令主尊儒尚¶
訓闕典罔崇斯文莫振昭昭神理長懷幽憤我后濬哲聦明文思¶
敷弘大敎咸秩神祇&KR0017;無妖災人不癘疵俾爾蒼生富壽無期小¶
<pb:KR4h0024_SBCK_022-2b>¶
臣作頌敢繼刪詩¶
　　　　陜州鐡牛頌(并序)¶
乾象元地勢坤稽謀惟觀察孰見元善利物純隂騭而不仁坤順¶
爲牛或剛克以殊用彼見於陜郛者其隂騭歟其剛克歟寓精堅¶
强壯趾愼固内習坎窞外形端倪居于道周敦&KR0006;&KR0002;樸謂爲首匪¶
如山之狀謂用角匪如栗之象曾覽古史罔徴其由深不可識孰¶
知其故吾將本自然歸神功豈謀人力役&KR0017;傭哉東臨周畿西盡¶
虢略載厚地而莫聳拒長河而不崩向使非神或微憑子之力則¶
城復隍矣人其魚乎乃詢耆耋聽輿誦僉曰此之鎭其日固乆人¶
由是怙恃物由是生資甞欲掘地及源以觀其徼庀徒執用大臻¶
干兹橫縻林綆四進雲&KR1257;尋下體之極達純隂之精其於退諸泉¶
而入于穴俾圍木靡拉懸絙絶縋旣致乃穽其見如&KR0004;五丁力拔¶
而不及方舟鎻曵而奚可虎無所措其爪猛焉能噬兵無所容其¶
刃投豈皆虚鑣鑣行人無住莅下當函關之路望&KR0002;隨仙俯桃林¶
<pb:KR4h0024_SBCK_022-3a>¶
之墟時得歸獸&KR0002;以匹敵必於其倫則長蛇遶閬風而周巨鼇&KR0018;¶
蓬萊而抃可明徴矣且察内以外觀逺以近在端鋩而末固未可¶
量也亦何知不磅礴數州之閒日用有迷其力矣夫能利於物帝¶
之念擇善而爲臣之忠是以我國家咸秩無文發天使以祀我明¶
牧謀始有作招墨客以頌頌者誦也容也誦令德昭厥容兾穆如¶
淸風敢刋之貞石頌曰¶
杳&KR0115;精&KR0006;混茫氣凝爲伏牛載厚地巨靈西掌屹贔眉長河東流¶
泙沸渭堅立不動神之至層城固護人大庇德合無疆其可旣昔¶
人無述今之是志¶
　　　　少華山佑順侯碑頌(并序)房鄴¶
上嗣位九年以宗室弄兵皇居失守大駕東狩至于華嶽明年同¶
華連帥大傅許公罷藩邸兵復諸子位正皇儲立母后朝廷乂安¶
中外咸&KR0002;又明年宫闕復就乗輿反正封少華佑順侯崇祀也始¶
者内兵橫起右輔搔然警蹕難追宗社不復扶持&KR0028;輔徒爲扃鐍¶
<pb:KR4h0024_SBCK_022-3b>¶
抗表奉迎莫迴天睠公即馳單&KR0016;詣行在所肉袒徒跣雪泣上言¶
曰廟主不行陵寢不告蒼黃順動莫知攸往況西無正名之伐東¶
異省方之行南征無復國之期北濟乏召君之慮華當關右不逺¶
王畿未虧巡狩之名免負出君之恥可以爲百辟㑹朝之地諸矦¶
輸貢之府地雖不廣足以助供億兵則非衆足以備扞禦時也讜¶
論確然宸心不返宣問往復至于再三嘉謨不聽忠言不納大事¶
將去羣心恟然關内諸矦惟公獨任非神啓聖不能釋明主之疑¶
非神祐忠不能壯純臣之節旣而上察公之志不可奪也諒公之¶
言必可復也由是天迴日轉龍起雲從乃睠是&KR0022;因駐淸蹕上復¶
交泰之道下無疑閒之憂内難旣夷外兵以息皇嗣之不正者濱¶
于五紀今則因公以正之坤儀之不定者殆乎百稔今則因公以¶
定之君臣以協父子以親夫婦以倫有國之大本也公一舉而得¶
之豈筆舌所能論哉咸以公仗順討逆神實佑之佑順之封非神¶
莫尸璽書爰來牲幣以告是命下客書石誌之鄴耳目竒功縑緗¶
<pb:KR4h0024_SBCK_022-4a>¶
具美授簡執筆略無愧辭姑録許公貞順之誠少華保佑之實以¶
明報神以勸事君至於極天鎭地之崇固國經&KR0022;之力降神生賢¶
之運僊峯靈掌之竒嶽有舊封國有常祀今兹紀述故不復云頌¶
曰¶
惟華之始因山以紀蓮峯東秀終南西峙少華居中不封不紀歲¶
在景辰&KR0064;兵中起天子震驚蒙塵旅次豈無近藩諸矦莫至惟我¶
許公聞風奮臂一&KR0016;迎鑾六龍迴轡行朝有亭行廟有位宗戚以¶
歸兵戎以弭爰立母后始正皇嗣乃君乃臣乃父乃子家國大倫¶
禮無違事祉旣啓侯封亦明祀金天之毗佑順之美乃刻貞珉永¶
證惇史¶
　　　　大唐開元十三年隴右監牧頌德之碑(并序)張&KR0003;¶
周禮校人掌王馬之政天子十二閑馬六種閑爲一廏馬二百一¶
十六應乾之策也六廏成校五良一駑是之謂小備校有左右閑¶
成十二合月之道也駑馬三良馬之數凡三千四百五十六是之¶
<pb:KR4h0024_SBCK_022-4b>¶
謂大備秦并一海内六萬&KR0016;之國馬盡歸之帝家則周制陋矣漢¶
孝武富文景儉&KR0560;之積雄衛霍張皇之勢勒兵塞上廏馬有四十¶
萬匹及東漢魏晉國馬陵夷不可復逮武帝時矣後魏胡馬入洛¶
蹴蹋千里軍陣之容雖壯和鑾之儀亦闕大唐接周隋亂離之後¶
承天下征戰之弊鳩括殘燼僅得牝牡三千從赤岸澤徙之隴右¶
始命太僕張萬歲葺其政焉而弈世載德纂修其緒肇自貞觀成¶
于麟德四十年閒馬至七十萬匹置八使以董之設四十八監以¶
掌之跨隴西金城平涼天水四郡之地幅貟千里猶爲隘狹更扸¶
八監布於河曲豐曠之野乃能容之于斯之時天下以一縑易一¶
馬秦漢之盛未始聞也張氏中廢馬官亂職或戎狄外攻或師圉¶
内㓂垂拱之後二十餘年濳耗太半所存蓋寡開元神武皇帝登¶
大寶受靈符水瑞感而河龍出星精應而天駟下二年春帝乃簡¶
心腑善畜之將&KR0114;福佑冝生之長俾領内外閑廏使焉即開府霍¶
國公其人也公名毛仲姓王氏開元佐命之元勲東國亡王之後¶
<pb:KR4h0024_SBCK_022-5a>¶
裔四伯輔禹與治水之謨四七興漢在經星之列淸明虚受察含¶
冰鑑籌謀先覺慮出蓍&KR0027;竭無私之忠而善歸天造輸不懈之力¶
而玄同日用故得騰躍風雲攀附日月䇿功第一承恩莫二庭羅¶
魏絳之鐘鼓第賞京邑之山林文馬蕃錫於晉侯御衣亟分於韓¶
信庶姜如玉則降榮彤管衆子垂髫則抱拜朱第聖人之見也必¶
猶爾爲之四顧而滿志聖人之不見也乃恤然&KR0002;無與樂其天下¶
仲尼所謂是必才全而德不形者也夫處其身則立無跂正也視¶
而還端也聽無聳誠也言無逺愼也國有憂未曽不慼國有慶未¶
甞不怡其御下則明利害之郷阜財求之務使之趨善而避害懷¶
德而畏威身不離於闕庭令逺行於坰牧亦有不學而暗合於古¶
未更而懸辨其事然其從政必問於遺訓而資於故實者也&KR0002;夫¶
春祭馬祖夏祭先牧秋祭馬社冬祭馬歩敬其本也日中而出日¶
中而入焚原燎牧除辱舋廏時其事也絜泉美薦疨涼棧濕翹足¶
而陸交頸相靡宣其性也攻駒敎駣講馭臧僕刻之剔之羈之䇿¶
<pb:KR4h0024_SBCK_022-5b>¶
之就其才也不反其性故親人樂藝節樂如舞之心自生不窮其¶
才故闉扼鷙曼&KR0060;轡詭銜之態不作爾乃舉其神異則望騊駼騕¶
褭乗黃兹白來儀外廏至伎内櫪朝刷閬風夕洗天泉聖皇一馭¶
長壽萬年别其種&KR0011;則有妍蹄繁鬛小領逺志曰龍曰騋曰戎曰¶
&KR0185;差其毛物則有蒼白驪黃騂紫驈皇騅駓驆駱駰騢駠雒　駮¶
驓駩騧騏騽騝豪骭馵足狼尾魚目宗廟齊豪戎事齊力田獵齊¶
足罔不畢有元年牧馬二十四萬匹十三年乃四十三萬匹&KR0004;有¶
牛三萬五千頭是年亦五萬頭初有羊一十一萬二千口是年乃¶
亦二十八萬六千口皇帝東巡狩封岱嶽輦輅旣陳羽衛咸備大¶
駕百里煙塵一色其外又有閑人萬夫散馬千隊骨必殊貌毛不¶
雜羣行如動地止&KR0002;屯雲百蠻震聳四方抃躍威懷紛紜壯觀揮¶
霍迴衡飲至朝廷宴樂上顧謂太僕少卿兼秦州都督監牧都副¶
使張景順曰吾馬幾何其蕃育卿之力也對曰帝之福也仲之令¶
也臣何力之有因具上其狀帝用嘉焉霍公口無伐辭貌無得色¶
<pb:KR4h0024_SBCK_022-6a>¶
朝髦庠齒歆以多之於是明威將軍行右衛郎將南使梁守忠忠¶
武將軍行左羽林中郎將西使馮嘉秦右千牛長史北使張知古¶
左驍衛中郎將兼鹽州刺史鹽州監牧使張景遵隴州别駕循武¶
縣男東宫監牧韋衡都使判官果毅齊琛揔監韋績及五使長戸¶
三萬一千人僉曰自開府庇我十三年矣畜有娩息人無乏匱克¶
猒帝心莫匪嘉績且如停西南兩使六頓人夫藁穀計八十萬工¶
圍石以息人約費其政一也納長戸隱田稅二萬五千石以儉私¶
肥公其政二也減太僕長支乳酪馬錢九千三百貫以窒&KR0169;止散¶
其政三也供軍筋膠十萬七千斤以收絹繕工其政四也蒔茼麥¶
苜蓿一千九百頃以茭蓄禦冬其政五也使監官料舊給庫物新¶
奏置本收分其利不喪正錢二萬五千貫以實府冝官其政六也¶
賈死畜貯絹八萬往嚴道市&KR0526;僮千口以出滯足人其政七也五¶
侯長戸數盈三萬墾田給食糧不外資以勤農卻輓其政八也敢¶
問羣牧之事孰能加於此乎然則稱伐計功前典所貴上以美聖¶
<pb:KR4h0024_SBCK_022-6b>¶
主擇才之得人下以賛忠臣受任之盡節未以道官屬承風之成¶
事竟以示後代昭前之令聞是四烈者不可廢也旣而大君有命¶
舊史書功吟詠瓌竒&KR0144;刻金石秦汧眇&KR0396;尚想非子之風魯野區¶
區猶傳史克之頌試從此而觀彼夫何足以言哉頌曰¶
皇天考牧&KR0006;聖之君四十三萬&KR0006;馬爲羣壍汧渭&KR0006;垣隴阪飛黃¶
皁&KR0006;昆蹄&KR0080;山崆峒&KR0006;水嗚咽泉噴玉&KR0006;草汗血聚如花&KR0006;散如¶
雪性旣馴&KR0006;才亦絶維國家之大事駕時龍&KR0006;祭天地和鑾發&KR0006;¶
文物備維皇帝之七德揔戎馬&KR0006;威萬國彩髦翻&KR0006;金介冑有霍¶
公之掌政擇張氏之舊令天王駕&KR0006;仗黃麾太僕驂&KR0006;展輅儀舞¶
月駟&KR0006;蹀重螭神倜儻&KR0006;態權竒騏&KR0185;溢野&KR0006;牛羊日多子孫榮¶
位&KR0006;恩寵如何頌皇靈&KR0006;&KR0144;石鼔萬斯年&KR0006;羣玉府¶
　　　　&KR0302;邠涇寧四州八馬坊碑頌(并序)郤昻¶
垂象者玄上昭乎天廏天駟體玄者聖下列乎廋人校人&KR0185;稱其¶
德亦巳逺矣願言馬之志曽有意乎粤&KR0002;乾道爲良坤元利牝駒¶
<pb:KR4h0024_SBCK_022-7a>¶
從渥水駿發中廬屈産貴其能鳴鴈門多其美脊豈止宗生兾北¶
族施汧西而巳哉自相土運其天機孫陽明其骨性秦賛涖其前¶
後許衛詳其色毛悲伐在其股膺寒管議其脣齒麻朝訾其頰胲¶
女厲辨其目眸昔軒轅得之過寒門穆滿得之遊崑崙周王得之¶
平東鄰漢帝得之定西秦我高祖得之四&KR0642;至我開元得之五輅¶
備敢問毛蟲三百六十其誰力多於是乎夏殷以還經傳莫紀周¶
制廏馬始頒厥官凡十二閑馬三千四百五十六始皇吞并㝢内¶
六萬&KR0016;之國馬盡歸秦漢武大脩佳兵崇飾戰馬至四十萬匹是¶
多乎哉自魏及隋天下騷動勞疲死轉數不足徴我有唐之新造¶
國也於赤岸澤僅得牝牡三千匹命太僕張萬歲傍隴右馴字之¶
四十年閒孳娩成七十萬六千匹屬張氏替職圉師敗官馬之敎¶
駣日失其序逮開元初唯得二十四萬匹至十九年復成四十四¶
萬匹今之盈縮亦不甚過上耕籍之明年命我邠公典斯馬政公¶
齊其飲食視其良駑廥芻疨涼綱惡去害天子以公有伯翳冝生¶
<pb:KR4h0024_SBCK_022-7b>¶
<pb:KR4h0024_SBCK_022-7b>¶
始終惟一支命朝散大夫都&KR0080;揔監韋績揔以統之韋公敢行利¶
物克壯逺猷悉心效官盡瘁事國口占諸吏躬親百爲攻特執駒¶
禁&KR2314;驅䗽撫龢趣馬慰薦扈人陳損益以示其方明賞罰以防其¶
慢立封準以程其課均衆寡以節其冝告之以畏威申之以誘掖¶
曰善而筐&KR1849;　而瓔纕除而兹翦而蓋偕當循爾職制無使我馬¶
玄黃抱公絶私匪怒伊敎君子曰韋公之&KR0719;下如此欲辭福禄得¶
乎人從話言馬賴調豢將蕃其&KR0011;必謹其初故春祭房星尊祖也¶
夏祭先牧尚養也秋祭馬社敬乗也冬祭馬歩存神也然後時其¶
出入偵其肥羸一其種性殊其皁&KR0491;旌别淑慝無相奪倫試言夫¶
名且曰獻狀其名則汗血山子桃驂緑耳金喙騰黃騶吾吉光蒲¶
梢啓服野糜娥鹿白蟻雞斯蜚鴻母兒遺風騕褭兹白鐡離項王¶
之騅符主之騧&KR0074;氏之騘晉侯之駮魏公絶影唐國驌驦劉之的¶
顱呂之赤兔其狀則八尺之戎七尺之騋六尺之驕三尺之果下¶
文臂花肩隂脣白顚掘腕作足昆蹄素懸縞形如練紫目如電有¶
<pb:KR4h0024_SBCK_022-8a>¶
駹有騱有&KR2574;有驠騭騇異羣驪騵亦分散如摛錦聚&KR0002;屯雲&KR0002;迺¶
審其容貌觀其尾鬛司其正骨鑑其回毛膺爲冝桀肘爲咸陽幹¶
爲茀方背爲闋光水火又明城郭又張逸躍翹陸䟃&KR1111;跼顧陞甗¶
齕草降阿飲沱騤而翔馺而走如龍如&KR0017;或寢或吪驫至特立仰¶
鳴俯噴威儀變態不可談詳田事孔昭軍容大備有馬如此何憂¶
乎戎由是判官長上果毅都尉成公雅貞尹承順兼諸寮吏及四¶
郡齊人八坊長戸因雜然相與謀曰自天子亭育我邠公覆露我¶
李公司牧我韋公懊休我君臣同德其利愽哉&KR0002;不毛舉數事指¶
敕大較雖隸圉之後將不食吾餘且保樂者隋石門馬坊也其舊¶
制褊狹多歷年所棟折榱摧隤牆塡壍甘露先置在九成&KR0080;外土¶
良&KR1002;美不迨&KR0080;中今兹數公得請于帝有詔令新保樂徙甘露所¶
云刱葺許用正錢今則量抽掌閑供飼國馬數内商㩁納其資課¶
迴給工人計一歲省庫錢七百貫有竒以約財埤國其利一也甲¶
令曰諸坊馬毎年四月十一日停料野放今則以三月中&KR0248;陽崖¶
<pb:KR4h0024_SBCK_022-8b>¶
墳盈春草先長便停槀榖俾逐川原計一歲減菽粟四千石萁秆¶
三萬圍徯來年之用以隨時預蓄其利二也八坊管田一千二百¶
三十餘頃析置十屯密邇農家恱來租墾王在京邑則稅其生芻¶
天旋洛師乃藏厥嘉實歲中收貯二萬五千石薪蒸倍之以妥甿¶
盡地其利三也又縁馬所須羈絆翦刷鬴鑊畚帚油藥灌劀之物¶
又疀滌除之器比年皆旁勞州縣長度公錢誅求無時不給其用¶
寖以承弊人多懼憂今則權差夫丁率自采造成二萬六千五百¶
三十石升枚具歲中省百姓供費三千貫以柅煩激惰其利四也¶
内廏馬毎年有&KR0484;者病者老者疲者擇其不任者以頒諸坊則必¶
餧之艾之行之節之俟其跳梁俟其充腯而後入之以内癯起廢¶
其利五也是五者有仁人焉有王政焉何獨師古始爲成憲則知¶
從邠公之敎可以阜從李公之法可以經從三判官之幹蠱可以¶
事事無留從韋公之訓䛐可以孜孜不怠古者有勞於國則紀之¶
有功於人亦紀之里克賦在坰之頌燕公&KR0144;鹽牧之作吾從二史¶
<pb:KR4h0024_SBCK_022-9a>¶
臣之後安敢墜於斯文其詞曰¶
天王乗玉&KR0006;德至山陵澤馬于峊&KR0006;屢惟休徴君命臣力&KR0006;庶績¶
其凝八坊載就&KR0006;畢來斯昇岐山之下&KR0006;田疇好涇水之將&KR0006;多¶
媺草繚垣墉&KR0006;積芻槀天馬來&KR0006;從東道羣紫燕&KR0006;駢緑蛇骨象¶
竒&KR0006;歸帝家毛御風&KR0006;蹄踐雪舉籋雲&KR0006;低噴沙旣伯旣禱&KR0006;無¶
烖害有駜有容&KR0006;眞沛艾縞身朱鬛&KR0006;又白顚睨影長鳴&KR0006;聲造¶
天今安匹&KR0006;龍爲戎吾君馭&KR0006;壽千年¶
重校正唐文粹卷第二十二¶
