# -*- mode: mandoku-view -*-
#+TITLE: 唐文粹
#+DATE: 2015-09-23 10:32:10
#+PROPERTY: JUAN 92


　　　唐御史大夫李栖筠文集序(權德輿/)¶
　　　　唐刑部尚書致仕白居易文集序(元稹/)¶
　　　　唐贈禮部尚書孝公崔沔文集序(李華/)
<pb:KR4h0024_WYG_092-1b>
　　　　唐吏部侍郎昌黎先生韓愈文集序(李漢/)¶
　　　　唐尚書刑部侍郎文公孫逖文集序(顔真卿/)¶
　　　　唐比部郎中崔元翰文集序(權德輿/)¶
　　　　唐左補闕皇甫冉詩集序(獨孤及/)¶
　　　　唐左補闕李翰前集序(梁肅/)¶
　　　　唐左補闕梁肅文集序(崔㳟/)¶
　　　　唐司封員外郎李華中集序(獨孤及/)<md:KR4h0024_SBCK_092-1b>¶　　　　唐禮部員外郎柳宗元文集序(劉禹錫/)
<pb:KR4h0024_WYG_092-2a>
　　　　唐右拾遺陳子昂文集序(盧藏用/)¶
　　　　唐衡州刺史吕温文集序(劉禹錫/)¶
　　唐御史大夫贈司徒賛皇文獻公李栖筠文集序¶
　　　　　　　　　　　　　　　權德輿¶
辰象文於天山川文於地肖形最靈經緯教化鼓天下
之動通萬¶物之宜而人文作焉三才備焉命代大君子
所以序九功正五事¶精義入神英華發外著之話言施
之憲章文明之盛與天地準賛¶皇文獻公以文行正直
<pb:KR4h0024_WYG_092-2b>
祗事代宗中行山立乃恊於初未弱冠隱¶於汲郡共城
山下營道抗志不苟合於時族子華名知於人嘗謂¶公
曰叔父上鄰伊周旁合管樂聲動律外氣横人間感激
西上舉¶秀才第一陟降中外間闗代故宣力匪躬勤於
王家出涖方國入¶居清近由給事黄門官小司空剖符
毗陵陟明於呉㢘問風行四¶方表率拜御史大夫不仁
者逺武皇炳然審天工之可付公亦曉<md:KR4h0024_SBCK_092-2a>¶然知理道之可
必一德交感推心合符執熱以待濯臨摯而不淑¶豈斯
<pb:KR4h0024_WYG_092-3a>
人未得䝉公之功化邪何造物者之戾也始與計偕投
小宗¶伯書至内外掃除之際自為墓誌其間嚮三十年
周旋官業斯文¶相為用大凡出於詩之無邪易之貞厲
春秋之襃貶且以閎奓鉅¶衍為曼辭麗句可喜非法故
言公之文簡實而粹精朗拔而章明¶書誌二篇感槩自
敘英華特逹君子之道有初有終至若嘉園綺¶弛張出
處於秦漢之間著四先生碑美蕭文終邴承相之倫或
退¶或讓作五君詠病有司詩賦取士非化成之道著貢
<pb:KR4h0024_WYG_092-3b>
舉議其他下¶屬城教條則辭語温潤言公事上奏則切
劘端正觸類而長皆文¶約旨明昭昭然足以激衰薄而
申矩度如崑丘𤣥圃積玉相照景¶山鄧林凡木不植覽
公遺編者髣髴風采知公之道焉烏虖以韓¶安國之忠
厚多大略漢武以為國器壺遂深中篤行將亦倚以為¶
相董仲舒言天人之際有王佐之才而皆不至彼當時
齷齪備位¶者相廷無虚日又况竒衺忮害崇黨蔽善公
於斯時道未大光然<md:KR4h0024_SBCK_092-2b>¶其謨猷獻替過於當國流風遺書
<pb:KR4h0024_WYG_092-4a>
暴於天下神之聽之景福於趙¶公纂承門訓𢎞大名器
三命樞機為唐䕫龍君子然後謂流澤貽¶慶之言也信
德輿先公與公天寶中修詞射䇿為同門生並時筮¶仕
於魏具之地聲猷志氣相視莫逆伏思羈屑展敬無容
偎以踈¶愚承趙公至恵沗聲舉之舊無忘代親翊唐虞
之朝嘗陪宰政捧¶門中集録屑涕見授辭不獲命謹直
書以冠於篇¶
　　白氏長慶集序　　　　　　　元　稹
<pb:KR4h0024_WYG_092-4b>
白氏長慶集者太原人白居易之所作居易字樂天始
言試指之¶無二字能不誤(具樂天/與予書)始旣言讀書勤敏與
他兒異五六嵗識聲¶韻十五志詩賦二十七舉進士貞
元末進士尚馳競不尚文就中¶六籍尤擯落禮部侍郎
髙郢始用經藝為進退樂天一舉擢上第¶明年拔萃甲
科由是性習相近逺求𤣥珠斬白蛇劒等賦及百道¶判
新進士競相傳於京師矣㑹憲宗皇帝冊召天下士樂
天對詔¶稱旨又登甲科未幾入翰林掌制誥比比上書
<pb:KR4h0024_WYG_092-5a>
言得失因為賀雨<md:KR4h0024_SBCK_092-3a>¶詩秦中吟等數十章指言天下事時
人比之風騷焉予始與樂天¶同校袐書前後多以詩章
相贈答㑹予譴掾江陵樂天猶在翰林¶寄予百韻律詩
及雜體前後數十首是後各佐江通復相酬寄巴¶蜀江
楚間洎長安中少年遞相倣效競作新詞自謂為元和
詩而¶樂天秦中吟賀雨諷諭閑適等篇時人罕能知者
然而二十年間¶禁省觀寺郵候牆壁之上無不書王公
妾婦牛童馬走之口無不¶道至於繕寫模勒&KR0247;賣於市
<pb:KR4h0024_WYG_092-5b>
井或持之以交酒茗者處處皆是(揚越¶間多作書模勒/樂天及予雜詩賣於)
(市肆/也)其甚者有至於盗竊名姓苟求自售雜亂¶間厠無
可奈何予嘗於平水市中(鏡湖傍/草市名)見村校諸童競習歌
詩¶召而問之皆對曰先生教我樂天㣲之詩固亦不知
予之為㣲之¶也又雞林賈人求市頗切自云本國宰相
每以百金換一篇其甚¶偽者宰相輙能辨别之自篇章
以來未有流傳如是之廣者長慶¶四年樂天自杭州刺
史以右庶子詔還予時刺部㑹稽因得盡徵¶其文手自
<pb:KR4h0024_WYG_092-6a>
排纉成五十巻凡二千一百九十一首前輩多以前集<md:KR4h0024_SBCK_092-3b>¶中集為名予以為國家改元長慶於是因號曰白氏長
慶集大凡¶人之文各有所長樂天之長可以為多矣夫
以諷諭之詩長於激¶閒適之詩長於遣感傷之詩長於
切五字律詩百言而上長於贍¶五字七字百言而下長
於情賦贊箴戒之類長於當碑記敘事制¶詔長於實啟
奏表狀長於直書檄詞䇿剖判長於盡總而言之不¶亦
多乎哉至於樂天之官秩景行與予之交分淺深非敘
<pb:KR4h0024_WYG_092-6b>
文之要¶也故不書長慶四年冬十二月十日微之序¶
　　尚書崔孝公文集序　　　　　李　華¶
文章本乎作者而哀樂繫乎時本乎作者六經之志也
繫乎時者¶樂文武而哀幽厲也立身揚名有國有家化
人成俗安危存亡於¶是乎觀之宣於志者曰言飾而成
之曰文有德之文信無德之文¶詐臯陶之歌史克之頌
信也子朝之告宰嚭之詞詐也而士君子¶恥之夫子之
文章偃商傳焉偃商殁而孔伋孟軻作盖六經之遺¶也
<pb:KR4h0024_WYG_092-7a>
屈平宋玉哀而傷靡而不逺六經之道遯矣論及後世
力足者<md:KR4h0024_SBCK_092-4a>¶不能知之知之者力或不足則文義寖以微矣
文顧行行顧文此¶其與於古歟帝唐文行臣太子賔客
贈禮部尚書博陵孝公崔氏¶諱沔字若沖安平公愷之
少子也世為德表門為上族振發純英¶滋漸名訓大包
淑和髙厲遐清行先乎孝藝裕乎文資孝可以股¶肱王
室揆文可以弼成邦敎進士登第舉賢良方正對䇿第
一召¶見拜校書郎厯陸渾主簿朝廷以公直躬正詞擢
<pb:KR4h0024_WYG_092-7b>
左補闕以公嫉¶邪忿佞除殿中侍御史文端武淑遷起
居舍人學該典禮拜尚書¶祠部員外郎議事惟允遷給
事中立言成訓改中書舍人辭乞就¶養授虞部郎中節
髙天下升御史中丞剛亦不吐降著作郎道冠¶儒林遷
祕書少監動為人範除左庶子冝均大政拜中書侍郎
望¶尊地逼出為魏州刺史人惟求舊入為左散騎常侍
貳東宫居守¶集賢院學士祕書監太子賔客兼懷州刺
史罷州復職副守薨於¶位時開元二十四年冬仲月旬
<pb:KR4h0024_WYG_092-8a>
有七日春秋六十七贈禮部尚書¶海内冠帶涕哀宗師
公為御史糾輸誠之罔持國屬之罪為給事<md:KR4h0024_SBCK_092-4b>¶中拒貴倖
怙恩之詔削大臣忤旨之刑為中丞數發太倉減上林¶
禽鳥之給以賑艱食陜東之人仆而復起宦官犯法執
以按劾權¶寵屏息朝章大行權貢舉時得陸尚書景融
李楊州瑱宋上黨遥¶宋兵部鼎等僉為國器在中書詔
命之出上考天時下從人心異¶於斯者必替其否在魏
州屬雨水敗稼乃弛禁便人先行後聞活¶者萬計公自
<pb:KR4h0024_WYG_092-8b>
為常侍賔客恒任介正德播天下而不容於朝置之¶散
地竟孤其道時乎初公與元兄御史渾齊名弱冠遊京
師搢紳¶儒學之士皆曰崔氏伯仲必至台司旣而御史
君夭殁公終於副¶守則向之所屬適為人慟哉公之侍
疾也孝達於神祗居憂也哀¶貫乎天地䘮期有數而茹
毒終身慈不貸姦貞不肆直道勝而齊¶物德全而及人
博厚崇髙篤實有耀儔於古烈盖魯衞之君子歟¶在魏
州車駕東廵闗外諸侯公為上第由是分掌選署仕進
<pb:KR4h0024_WYG_092-9a>
之族¶知勸焉親交鄰里飢者待公而炊寒者待公而裘
蒸嘗之奠待公¶而後具故祿廩深厚家未嘗足開元中
天下富穰車服過制公菲<md:KR4h0024_SBCK_092-5a>¶飲食卑宫室濯衣澣冠俾人
瞻我而化其不化者亦慙乎心矣見¶天下之善如不及
從而佐之見天下之不善如探湯從而誨之則¶卒蹈於
中庸翻然於不迪已過半矣中朝議政或疑羣謀未允
公¶援六經伸百氏覆於時事事舉其中天下莫不諷誦
焉文集經亂¶離多散逸今其存者二十九巻長子成甫
<pb:KR4h0024_WYG_092-9b>
進士擢第校書郎陜縣¶尉知名當時不幸早世嗣子祐
甫論譔先志一巻為第三十傳祖¶禰之美合於禮經見
公文章知公行事則人倫之敘治亂之源備矣豈惟比
物諧聲為文章而已乎奉詔脩道德經䟽藏於三¶閣行
乎天下反魏晉之浮誕合𤣥言於世敎其於道也至乎
哉祐¶甫純孝而文直清而和希公門者謂公存焉明發
不寐泣次遺文¶以華北州鄰壤婚姻之舊嘗趨公門備
閲家編祐甫代華為校書¶郎華以是味公之道也熟詞
<pb:KR4h0024_WYG_092-10a>
則不敏有古之直焉¶
　　唐吏部侍郎昌黎先生韓愈文集序
　　　　　　　　　　　　　　　李　漢¶
文者貫道之器也不深於斯道有至焉者不也易繇爻
象春秋書¶事詩詠歌書禮剔其偽皆深矣乎秦漢已前
其氣渾然迨乎司馬<md:KR4h0024_SBCK_092-5b>¶遷相如董生揚雄劉向之徒尤所
謂傑然者也至後漢曹魏氣象¶萎薾司馬氏已來規範
蕩悉謂易已下為古文剽掠僭竊為工耳¶文與道蓁塞
<pb:KR4h0024_WYG_092-10b>
固然莫知也先生生於大厯戊申㓜孤隨兄播遷韶¶嶺
兄卒鞠於嫂氏辛勤來歸自知讀書為文日記數千百
言比壯¶經書通念曉析酷排釋氏諸史百子皆搜抉無
隱汗瀾卓踔奫泫¶澄深詭然而蛟龍翔蔚然而虎鳳躍
鏘然而韶鈞鳴日光玉絜周¶情孔思千態萬貎卒澤於
道德仁義炳如也洞視萬古愍惻當世¶遂大拯頽風敎
人自為時人始而驚中而笑且排先生志益堅其¶終人
亦翕然而隨以定嗚呼先生於文摧䧟廓清之功比於
<pb:KR4h0024_WYG_092-11a>
武事可謂¶雄偉不常者矣長慶四年冬先生殁門人隴
西李漢辱知最厚且¶親遂收拾遺文無所失墜得賦四
古詩二百五聮句十律詩一百¶七十三雜著六十四書
啓序八十六哀辭祭文三十八碑誌七十¶六筆硯鱷魚
文三表狀四十七總七百并目録合為四十一巻目¶為
昌黎先生集傳於代又有注論語十巻傳學者順宗實
録五巻<md:KR4h0024_SBCK_092-6a>¶列於史書不在集中先生諱愈字退之官至吏
部侍郎餘在國史¶本傳
<pb:KR4h0024_WYG_092-11b>
　　唐尚書刑部侍郎贈尚書右僕射孫逖文公集序¶
　　　　　　　　　　　　　　　顔真卿¶
古之為文者所以導逹心志發揮性靈本乎詠歌終乎
雅頌帝容¶作而君臣動色王澤竭而風化不行政之興
衰實繫於此然而文¶勝質則繡其鞶帨而血流漂杵質
勝文則野於禮樂而木訥不華¶厯代相因莫能適中故
詩人之賦麗以則詞人之賦麗以滛此其¶效也漢魏已
還雅道微缺梁陳斯降宫體聿興旣馳騁於末流遂¶受
<pb:KR4h0024_WYG_092-12a>
嗤於後學是以沈隱侯之論謝康樂也乃云靈均已來
此未及¶覩盧黄門之序陳拾遺也而云道䘮五百嵗而
得陳君若激昻頽¶波雖無害於過正㩁其中論不亦傷
於厚誣何則雅鄭在人理亂¶由俗桑間濮上胡為乎綿
古之時正始皇風奚獨乎凡今之代盖¶不然矣其或斌
斌彪炳郁郁相宣膺期運以挺生奄寰瀛而首出<md:KR4h0024_SBCK_092-6b>¶者其
惟僕射孫公乎公諱逖河南鞏人其先自樂安武水寓
於涉¶而從焉父嘉之以詞學登科官至宋州司馬公風
<pb:KR4h0024_WYG_092-12b>
裁徵明天才傑¶出學窮百氏不好非聖之書文統三變
特深稽古之道故逸氣上¶濟而髙情四逹羗索隱乎渾
元之始表獨立於常均之外不其盛¶歟年數嵗即好屬
文十五時相國齊公崔日用試土火鑪賦公雅¶思遒麗
援翰立成齊公駭之約以忘年之契邇後遂有大名故
其¶試言也年未弱冠而三擅甲科吏部侍郎王丘試竹
簾賦降階約¶拜以殊禮待之相國燕公張說覽其䇿而
心醉其序事也則伯樂¶川記及諸碑誌皆卓立千古傳
<pb:KR4h0024_WYG_092-13a>
於域中其為詩也必有逸韻佳對¶冠絶當時布在人口
其詞言也則宰相張九齡欲掎摭疵瑕沈吟¶久之不能
易一字公之除庶子也苑咸草詔曰西掖掌綸朝推無¶
對議者以為知言凡斯夥多庸可悉數故燕國深賞公
才俾與張¶九齡許景先韋述同遊門庭命子均垍施伯
仲之禮江夏李邕自¶陳州入計繕寫某集賫以詣公託
知已之分其為先逹所重也如<md:KR4h0024_SBCK_092-7a>¶此公又雅有清鑒典考
功時精覈進士雖權要不能逼所奬擢者¶二十七人數
<pb:KR4h0024_WYG_092-13b>
年間宏詞判等入甲者一十六人授校書者九人其¶餘
咸著名當世已而多至顯官明年典舉亦如之故言第
者必稱¶孫公而已夫然信可謂人文之宗師國風之哲
匠者矣公凡所著¶詩歌賦序䇿問賛碑志表䟽制誥不
可勝紀遭二朝之亂多有散¶落子宿絳成等夙奉過庭
之訓咸以文章知名同時臺省乃編次¶公文集為二十
巻列之於左庶乎好事者傳寫諷誦以垂乎無窮¶亦何
必藏名山而納石室也金紫光祿大夫檢校刑部尚書
<pb:KR4h0024_WYG_092-14a>
上柱¶國魯郡開國公顔眞卿昔觀光乎天府實荷公之
奬擢見命為序¶豈究端倪時則永泰元年仲秋之月至
若世系閥閱盖存諸别傳¶此不復云¶
　　唐尚書比部郎中博陵崔元翰文集序
　　　　　　　　　　　　　　　權德輿¶
易賁之彖曰觀乎人文以化成天下故闕里之四教門
人之四科¶未有遺文者荀況孟軻修道著書本於仁義
經術之枝𣲖也迨夫<md:KR4h0024_SBCK_092-7b>¶騷人怨思之作游士從横之論刺
<pb:KR4h0024_WYG_092-14b>
譏捭闔文憲陵夷至漢廷賈誼¶劉向班固揚雄司馬遷
相如之倫鬱然復興有古風烈然則文之¶用也横三才
之中經紀事物章明統類不可已也殷之説命周之¶命
君陳君牙楚射父之訓辭鄭東里之潤色天子諸侯名
命之文¶也張老之輪奐史克之駉駜吉甫之清風伯喈
之無愧賢士大夫¶頌述之文也至若夫子紀延陵墓叔
向寓子産書董仲舒射䇿言¶天人相與之際阮元瑜書
記翩翩之任觸類滋多非文不彰後之¶人力不足者詞
<pb:KR4h0024_WYG_092-15a>
或侈靡理或底伏文之難能也如是博陵崔君元¶翰東
漢濟北相長岑之後也曽祖某濟州刺史祖某鳳閣舍
人考¶某以經明厯衛州汲縣尉虢州湖城縣主簿親没
遂不復仕探古¶先微言著尚書洪範周易忘象及三國
春秋幽觀之書門人諸儒¶易其名曰貞文孝父君紹文
宗雕龍之慶究貞文法義之學潔㢘¶清方敦直莊明博
見强志不取合於俗黙而好深湛之思舒而為¶彬蔚之
文師遵六籍磅礴二漢不為物選不為波流初間闗隱
<pb:KR4h0024_WYG_092-15b>
約<md:KR4h0024_SBCK_092-8a>¶於河朔之間年殆知天命甫與計偕至京師洎博學
宏詞直言極¶諌凡三登甲科名動天下初自典校袐書
連辟汧公北平王司徒¶府管奏記之職歴太常寺恊律
郎大理評事錫以命服登朝為太¶常博士禮部員外郎
貞元七年春轉職方員外郎知制誥八年冬¶罷為比部
郎中十一年夏寢疾不起其壽四百甲子其文若千篇¶
閎茂博厚菁華縝密足以希前古而聳後學紀循吏而
述政事則¶房栢鄉碣孫信州頌敘守臣勲烈則黎陽城
<pb:KR4h0024_WYG_092-16a>
碑劉幽州神道碑表¶宗工賢人兆域則李太師梁郎中
誌文撰門中德善則貞文孝父¶誌碣二銘攄志氣以申
感慨則與李都統及二從事書詮桑門心¶法則大覺禪
師碑推人情以陳聖德則請復尊號表陳理道則有¶制
䇿藻潤王度則有詔誥嚮所敘詩書説命駉頌而下君
皆索其¶粹精故能度越倫類有盛名於代其他詩賦賛
論銘誄序記等合¶為三十巻如黄鐘玉磬琮璧琬琰奏
於懸間列在西序其章章者雖¶漢廷諸公不能加也無
<pb:KR4h0024_WYG_092-16b>
溢言曼辭以為夸大無讇笑柔色以資孟<md:KR4h0024_SBCK_092-8b>¶晉勁直而不
能屈已清剛而不能容物介特寡徒晩逹中廢斯亦¶命
之所賦也德輿昔嵗獲與君遊於江湖間又接武侍從
登文石¶之陛常所論著備探簡編君之孤某旣除䘮泣
捧遺文見咨序引¶故如其篇第直書以冠之云¶
　　唐左補闕安定皇甫冉文集序　獨孤及¶
五言詩之源生於國風廣於離騷著於李蘇盛於曹劉
其所自逺¶矣當漢魏間雖已朴散為器作者猶質有餘
<pb:KR4h0024_WYG_092-17a>
而文不足以今揆昔¶則有朱弦踈越大羮遺味之歎歴
千餘年至沈詹事宋員外始財¶成六吕彰施五色使言
之而中倫歌之而成聲縁情綺靡之功至¶是乃備雖去
雅寖逺其麗有過於古者亦猶路鼗出於土鼔篆籕¶生
於鳥跡也沈宋旣没而崔司勲顥王右丞維復崛起於
開元天¶寶之間得其門而入者當代不過數人補闕其
人也補闕諱冉字¶茂政𤣥晏先生之後樂平縣令价之
孫潭州長史顗之子十嵗能¶文十五而老成右丞相曲
<pb:KR4h0024_WYG_092-17b>
江張公深所歎異伯父袐書少監彬尤<md:KR4h0024_SBCK_092-9a>¶器之自是令問
休暢舉進士第一歴無錫尉左金吾兵曹今相國¶太原
公之推載河南也辟為書記大厯二載遷左拾遺轉左
補闕¶奉使江表因省家至丹陽朝廷三署郎位以待君
之復不幸短命¶年方五十四而殁嗚呼惜哉君忠恕㢘
恪居官可紀孝友㳟讓自¶内形外言必依仁交不苟合
得䘮喜愠罕見於容故覩君述作知¶君所尚以景命不
永斯文未臻其極也盖存於遺札者凡三百有¶五十篇
<pb:KR4h0024_WYG_092-18a>
其詩大略以古之比興就今之聲律涵詠風騷憲章顔
謝¶至若麗曲感動逸思奔發則天機獨得非師資所奬
每舞雩詠歸¶或金谷文㑹曲水修禊南浦愴别新聲秀
句輒加於常時一等才¶鍾於情故也君母弟曽字孝常
與君同禀學詩之訓君有誨誘之¶助焉旣而麗藻競爽
盛名相亞同乎聲者方之景陽孟陽孝常旣¶除䘮懼遺
製之墜於地也以某與茂政前後為諌官故銜痛編集¶
以論譔見託遂著其始終以冠於篇
<pb:KR4h0024_WYG_092-18b>
　　唐左補闕李翰前集序　　　　梁　肅<md:KR4h0024_SBCK_092-9b>¶文之作上所以發揚道德正性命之紀次所以裁成典
禮厚人倫¶之義又所以昭顯義類立天下之中三代之
後其流派别炎漢制¶度以覇王道雜之故其文亦二賈
生馬遷劉向班固其文博厚出¶於王風者也枚叔相如
揚雄張衡其文雄富出於霸塗者也其後¶作者理勝則
文薄文勝則理消理消則言愈繁斯亂矣文薄則意¶愈
巧斯弱矣故文本於道失道則博之以氣氣不足則飾
<pb:KR4h0024_WYG_092-19a>
之以辭盖¶道能兼氣氣能兼辭辭不當則文斯敗矣唐
有天下幾二百載而¶文章三變初則廣漢陳子昂以風
雅革浮侈次則燕國張公説以¶宏茂廣波瀾天寶以還
則李員外蕭功曹賈常侍獨孤常州比肩¶而作故其道
益熾若乃辭源辯博馳騖古今之際髙步天地之間¶則
有左補闕李君君名翰趙郡賛皇人也天姿朗秀率性
聰逹博¶涉經籍其文尤工故其作敘治亂則明白坦蕩
衍餘條暢端如貫珠¶之可觀也陳道義則游泳性情探
<pb:KR4h0024_WYG_092-19b>
微豁冥渙乎春冰之將泮也廣¶勸戒則得失相維吉凶
相追焯乎元龜之在前也頌功美則温直<md:KR4h0024_SBCK_092-10a>¶顯融協於大
中穆如清風之中人也議者又謂君之才若崇山出¶雲
神禹導河觸石而彌六合隨山而注巨壑盖無物足以
道其氣¶而閱其行者也世所謂文章之雄捨君其誰歟
弱冠進士登科解¶褐衛縣尉其後以書記再參淮南節
度軍謀累遷大理司直天子¶聞其才召拜左補闕俄加
翰林學士君之處世用拾闗乎才進退¶牽乎時始居筮
<pb:KR4h0024_WYG_092-20a>
仕值蔽善者當路故屈於下位(天寶末房公琯韋少師/陟薦公充史¶官諫司之)
(任當國者/不聽乃已)中嵗多難時方用武故委於外藩及夫入宣
室而揮¶宸翰也方用人文以飾王度則因疾罷免嘻昔
君子賢人運與事¶并得信其志者寡矣其餘屬雅道䘮
缺黄鐘毁棄若孟子轗¶軻士安多病亦何可勝論惟斯
文足以振當世餘烈足以遺後嗣¶此之謂不朽君旣退
歸居於河南之陽翟家愈貧而禄不及志愈¶邁而文益
壯暇日以嘗所述作三十巻目為前集命予序之君與
<pb:KR4h0024_WYG_092-20b>
予實有伯喈仲宣之義故書於篇¶
　　唐右補闕梁肅文集序　　　　崔　<md:KR4h0024_SBCK_092-10b>¶㳟
敘曰皇甫士安志好閒散不榮軒冕導情適志作髙士
傳賛記遺¶韻風猷尚在而公早從釋氏義理生知結意
為文志在於此言談¶語笑常所切&KR0008;心在一乗故叙釋
氏最為精博與皇甫士安之所¶素尚亦相放焉則今天
台大師元浩之門弟子也摳衣捧席與余¶同焉故能知
其景行收其製作編成二十軸以為儒林之綱紀云¶若
<pb:KR4h0024_WYG_092-21a>
夫明是非探得失乃作西伯稱王議宗道德美功成作
磻溪銘¶四皓賛釣臺碑圯橋碑絜當世激清風作先賢
賛獨孤常州集序¶觀講論語序美藝文善章句作李補
闕集序隱士李君遺文序備¶教化彰諷詠作中書侍郎
贈太子太傅李公集序開國公包君集¶序總名實樹遺
風作常州獨孤公遺愛額太常卿常山郡開國公¶崔公
神道碑惡戎醜思康濟作兵箴敘宗系思祖德作述初
賦病¶流濫悦故居作過舊園賦明大道宗有德作受命
<pb:KR4h0024_WYG_092-21b>
寶賦其餘言志¶導情記㑹敘别總存諸集録歸根復命
一以貫之作心應銘住一¶乗明法體作三如來畫賛知
法要識權實作天台山禪林寺碑逹<md:KR4h0024_SBCK_092-11a>¶教源周境智作荆
溪大師碑大教之所由佛(闕/)之(闕/)　葢盡於此¶矣若以
神道設教化源旁濟作泗州開元寺僧伽和尚塔銘言
僧¶事齊律儀作過海和尚碑銘幽公碑銘釋氏制作無
以抗敵大法¶將滅人鮮知之唱和之者&KR0137;寡矣故公之
文章粹美深逺無人能¶到此事可以俟於知音不可與
<pb:KR4h0024_WYG_092-22a>
薄俗者同世而論也余之仰止未¶盡其善葢釋氏之鼓
吹歟諸佛之影響歟余所不者道其窮歟常¶懐不言之
歎杳㝠之恨爾後之人識達希夷意通響象知我之言¶
之不怍耳若以叙人倫正褒貶則人皆知之非獨情至
而稱其製¶作也大約公之習尚敦古風閱傳記硜硜然
以此導引於人以為¶其常米鹽細碎未嘗挂口故鮮通
人事亦賢者之一病也夫子所¶謂君子多乎哉不多也
故無適時之用任使之勤余故以皇甫士¶安比之若管
<pb:KR4h0024_WYG_092-22b>
夷吾諸葛亮留心濟世自謂棟梁則非公之所尚也¶所
謂善古而不善今知賢而不知俗故論賛碑頌能言賢
者之事¶不能言小人之稱享年若干以某年月日終于
長安某里朝廷尚<md:KR4h0024_SBCK_092-11b>¶徳故以公為太子侍讀國尚實録故
以公為史館修撰發誥令敷¶王猷故以公為翰林學士
(闕/)　齊署則公之處朝廷不為不達矣¶年過四十士林
歸崇比夫顔(闕/)黄叔度不為不夀矣其碌碌者老¶於郎
署白首人世又何補哉於達者不可以夭夀之歎而病
<pb:KR4h0024_WYG_092-23a>
於促¶數焉公遺孤殁後而生今已成立則友朋之知臧
孫之後存於此¶也¶
　　唐司封員外郎李華中集序　　獨孤及¶
志非言不形言非文不彰是三者相為用亦猶涉川
者假舟檝而¶後濟自典謨缺雅頌寝王道陵夷文教
下哀故作者往往先文字¶後比興其風流蕩而不返
乃至有飾其詞而遺其意者則潤色愈¶工其實愈䘮
及其大壊也儷偶章句使枝對葉比以八病四聲
<pb:KR4h0024_WYG_092-23b>
為¶梏拳拳守之如奉法令聞臯陶史克之作則呷然
笑之天下雷同風¶馳雲趨文不足言言不足志亦
猶木蘭為舟翠羽為檝翫之于陸¶而無渉川之用
痛乎流俗之惑人也久矣帝唐以文徳敷乂于下<md:KR4h0024_SBCK_092-12a>¶民被王風俗稍丕變至天后時陳子昂以雅易鄭學者
&KR1051;而嚮方¶天寶中公與蘭陵蕭茂挺長樂賈幼幾勃焉
復起用三代文章律¶度當世公之作本乎王道大抵以
五經為泉源抒情性以託諷然¶後有歌詠美教化獻箴
<pb:KR4h0024_WYG_092-24a>
諫然後有賦頌懸權衡以辯天下公是非¶然後有論議
至若記叙編録銘鼎刻石之作必採其行事以正褒¶貶
非夫子之旨不書故風雅之指歸刑政之根本忠孝之
大倫皆¶見於詞然後中古之風復形於今于時文士馳
騖飈扇波委二十¶年間學者稍厭抑揚黄華而窺咸韶
之音者什五六識者謂之文¶章中興公實啟之公名華
字遐叔趙郡人安邑令府君第三子質¶直而和純固而
明曠逺而有節中行而能斷孝敬忠亷根於天機¶執親
<pb:KR4h0024_WYG_092-24b>
之䘮哀逹神明其任職釐務外若坦蕩而内持正性謙
而不¶犯見義乃勇舉善惟懼不及務去惡如復讎與朋
友交然諾著於¶天下其偉詞麗藻則和氣之餘也學博
而識有餘才多而體愈迅每¶述作則筆端風生聼者耳
駭開元二十三年舉進士天寶二年舉<md:KR4h0024_SBCK_092-12b>¶博學宏詞皆為
科首由南和尉擢秘書省校書郎八年厯伊闕尉¶當斯
時唐興百三十餘年天下一家朝廷尚文夫羿工乎中
微拙¶於使人無已譽公才與時弁故不近名而名彰時
<pb:KR4h0024_WYG_092-25a>
輩歸望如鱗羽¶之於虬鸞也十一年拜監察御史㑹權
臣竊政柄貪猾當路公入¶司方書出按二千石持斧所
嚮列郡為肅為姦黨所嫉不容於御¶史府除右補闕禄
山之難方命圯族者蔽天聰明勇者不得奮明¶者不得
謀公危行正詞獻納以誠累陳誅兇渠完封疆之策閽
犬¶迎吠故書留不下時繼太夫人在鄴初潼關敗書聞
或勸公走蜀¶詣行在所公曰奈方寸何間行問安否然
後輦毋安輿而逃謀未果¶為盜所獲二京既復坐謫杭
<pb:KR4h0024_WYG_092-25b>
州司功太夫人棄敬養公自傷悼以¶事君故踐危亂而
不能安親既受汙非其疾而貽親之憂及随牒¶願終養
而遭天不弔由是銜㒺極之痛者三故雖除䘮抱終身
之¶戚焉謂志已厭息陳力之願焉因屏居江淮間省躬
遺名誓心自¶絶無何詔授左補闕又加尚書司封員外
郎璽書連徵公卿已下<md:KR4h0024_SBCK_092-13a>¶傾首延佇至止之日將以司言
處公公曰焉有&KR0549;節辱志者可以¶荷君之寵乎遂移疾
請告故相國梁公峴之領選江南也表為從¶事加檢校
<pb:KR4h0024_WYG_092-26a>
吏部郎明年遇風痺徙家于山陽疾痼貧甚課子弟力¶
農圃贍衣服雅好修無生法以冥寂思慮視爵禄形骸
與遺土同¶惟吳楚之士君子譔家傳修墓版及郡邑頌
賢守宰功德者靡不¶齎貨幣越江湖求文於公得請者
以為子孫榮公遇勝日時復綴¶録以應其求過是而往
不復著書素所著者多散落人間自志學¶至校書郎以
前八卷并舜山公主誌文竇將軍神道碑崔河南生¶祠
碑禮部李侍郎碑安定三孝論哀舊遊詩韓㓜深避亂
<pb:KR4h0024_WYG_092-26b>
詩序祭¶王端員外沈起居興宗裴員外騰文别元亘詩
并楊騎曹集序王¶常山碑並因亂失之名存而篇亡自
監察御史以後迄至于今所¶著述者公長男羔字宗叙
編而集之斷自監察御史已前十巻號為¶前集其後二
十卷頌賦詩歌碑表序論誌記賛祭文且一百四十¶四
篇為中集其中陳王業則無疆頌議世道則原卜論質
文論主<md:KR4h0024_SBCK_092-13b>¶文而譎諫則言毉含元殿賦敦禮教則哀節婦
賦二孝讃與外孫¶女二孩書表賢逹盛德則元魯山碣
<pb:KR4h0024_WYG_092-27a>
房太尉德銘崔賓客集序德¶先生誄權著作墓表李夫
人傳靈夫人頌一生死之間抒其交情¶則祭蕭功曹劉
評事張博士文吟詠情性達於事變則詠古詩辨¶卿大
夫族姓則盧監神道碑思舊則三賢論自叙則别相里
造范¶倫序詮佛教心要而㑹其異同則南泉真禪師左
溪朗禪師碑其¶餘雖比興萬變而未始不根於道德故
覽公之文知公之質不俟¶覿容貌聼詞氣而後覩其行
若使束帶立於史臣之位且備獻替¶足以潤色王度正
<pb:KR4h0024_WYG_092-27b>
一代之訓典天而病之國不幸也然遐叔身甚¶病而心
甚壯文益贍而才不竭則前路逸氣詎可度矣他日繼
於¶此而作者當為後集及常遊公之藩也久故録其述
作之所以然¶著于篇¶
　　唐尚書禮部員外郎栁宗元文集序
　　　　　　　　　　　　　　　劉禹錫¶
八音與政通而文章與時髙下三代之文至戰國而病
涉秦漢復<md:KR4h0024_SBCK_092-14a>¶起漢之文至列國而病唐興復起夫政厖而
<pb:KR4h0024_WYG_092-28a>
土裂三光五岳之氣¶分(扶問/切)大音不完故必混一而後
大振初貞元中上方嚮文章昭¶回之光下飾萬物天下
文士爭執所長與時而奮粲焉如繁星麗¶天而芒寒
色正人望而敬者五行而已河東栁子厚斯人望而¶敬
者歟子厚始以童子有奇名於貞元初至九年為名進
士十有¶九年為材御史二十有一年以文章稱首入尚
書為禮部員外郎¶是嵗以疎雋少檢獲訕出牧邵州又
謫佐永州居十年詔書徴不¶用遂為栁州刺史五嵗不
<pb:KR4h0024_WYG_092-28b>
得召病且革留書抵其友中山劉禹錫¶曰我不幸卒以
謫死以遺草累故人禹錫執書以泣因編次為四¶十五
通行於世子厚之䘮昌黎韓退之誌其墓且以書來弔
曰哀¶哉若人之不淑吾常評其文雄深雅健似司馬子
長崔蔡不足多¶也安定皇甫湜於文章少所推讓亦以
退之言為然凡子厚名氏¶與仕與年暨行已之大方有
退之之誌若祭文在今附于第一通¶之末云<md:KR4h0024_SBCK_092-14b>¶　　唐右拾遺陳子昂文集序　　　廬藏用
<pb:KR4h0024_WYG_092-29a>
昔孔宣父以天縱之才自衛返魯乃刪詩定禮述易道
而修春秋¶數千百年文章桀然可觀也孔子殁二百嵗
而騷人作於是婉麗¶浮侈之法行焉漢興二百年賈誼
馬遷為之傑憲章禮樂有老成¶之風長卿子雲之儔瑰
詭萬變亦奇特之士也惜其王公大人之¶言溺於流雜
而不顯其後班張崔蔡曹劉潘陸随波而作雖大雅¶不
足其遺風餘烈尚有典刑宋齊之末蓋顦顇矣逶迤陵
頽流靡¶忘返至于徐庾天之將䘮斯文也後進之士若
<pb:KR4h0024_WYG_092-29b>
上官儀者繼踵而¶生於是風雅之道掃地盡矣易曰物
不可以終否故受之以泰道¶䘮五百嵗而得陳君君諱
子昂字伯玉蜀人也崛起江漢虎視函¶夏卓立千古横
制頽波天下翕然質文一變非夫岷峨之精巫廬¶之靈
則何以生此故其諫諍之辭則為政之先也昭夷之碣
則議¶論之當也國殤之文則大雅之怨也徐君之議則
刑禮之中也至¶於感激頓挫微顯闡幽庻幾見變化之
狀以接乎天人之際者則<md:KR4h0024_SBCK_092-15a>¶感遇之篇存焉觀其逸足駸
<pb:KR4h0024_WYG_092-30a>
駸方將摶扶摇而凌太清獵遺風而¶薄嵩岱吾見其進
未見其止惜乎湮厄當世道不遇時委骨巴山¶年志俱
夭故其文未極也嗚呼聰明精粹而淪剥貪叨桀驁以
顯¶榮天乎天乎吾始未知天焉昔嘗與余有忘形之契
四海之内一¶人而已良友殁矣天其䘮余今採其遺文
可存者編而次之凢十¶巻恨不逢作者不得列於詩人
之什悲夫故粗論文變而為之序¶至於王霸之才卓犖
之行則存之别傳以繼於終篇云
<pb:KR4h0024_WYG_092-30b>
　　唐衡州刺史吕溫文集序　　　劉禹錫¶
五行秀氣得之居多者為雋人其色㶑灩於顔間其聲
發而為文¶章天之所與有物來相彼由學而致者如工
人染夏以視羽畎有¶生死之殊矣初貞元中天子之文
章煥乎垂光慶霄在上萬物五¶色天下人文為氣所召
其生乃蕃靈芝萐莆與百果齊折然煌煌¶翹翹出乎其
類終為偉人者幾希矣東平吕和叔實生是時而絶¶人
甚逺始以文學振三川三川守以為貢士之冠名聲四
<pb:KR4h0024_WYG_092-31a>
馳速如<md:KR4h0024_SBCK_092-15b>¶羽翼長安中諸生咸避其鋒兩科連中鋩刃愈
出德宗聞其名自¶集賢殿校書郎擢為左拾遺明年犬
戎請和上問能使絶域者君¶以奇表有專對材膺選轉
殿内史錫之銀章還拜尚書户部員外¶郎轉司封遷刑
部郎中兼侍御史副治書之職㑹中執法左遷縁¶坐道
州刺史以善政聞改衡州年四十而沒後十年其子安
衡泣奉¶遺草來謁咨予叙之成一家言凡二百篇和叔
名温别字化光祖¶考皆以文學至大官蚤聞詩禮於先
<pb:KR4h0024_WYG_092-31b>
侍郎又師吳郡李質通春秋¶從安定梁肅學文章勇於
藝能咸有所祖年益壯志益大遂撥去¶文字與雋賢交
重氣槩覈名實歆然以致君及物為大欲每與其¶徒講
疑考要皇王富強之際臣子忠孝之道出入上下百千
年間¶詆訶角逐疊發連中得一善輒盱衡擊節揚袂頓
足信容得色舞¶于眉端以為案是言循是理合乎心而
氣將之昭然若掲日月而¶行孰能閼其勢而爭天光者
乎嗚呼言可信而時異道甚長而命¶窄精氣為物其有
<pb:KR4h0024_WYG_092-32a>
所歸乎古之為書者先立言而後體物賈生之<md:KR4h0024_SBCK_092-16a>¶書首過
秦而荀卿亦後其賦和叔年少遇君而卒以謫似賈生
能¶明王道似荀卿故予先後視二書斷自人文化成論
至諸葛武侯¶廟記為上篇他咸有為而為之始學左氏
書故其文微為富豔夫¶羿之關弓惟巴蛇九日乃能盡
其彀而廻注鷃爵亦要中於尋常¶之間非羿之手弓有
能有不能所遇然而然也後之達解者推而¶廣之知予
之素交不相索於文字之内而已
<pb:KR4h0024_WYG_092-32b>
　
　
　
　
　
　
　
　唐文粹巻九十二

<pb:KR4h0024_WYG_093-1a>
欽定四庫全書
　唐文粹卷<md:KR4h0024_SBCK_093-1a>¶九十三¶
　　　　　　　　　　　　　宋　姚鉉　編¶
　　序丙(總一十七首/)¶
　　　集序¶
　
