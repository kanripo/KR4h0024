# -*- mode: mandoku-view -*-
#+TITLE: 唐文粹
#+DATE: 2015-09-23 10:32:12
#+PROPERTY: JUAN 99


題傳後二¶
　　　　題叔孫通傳後(皮日休/)
　　　　題東漢傳後(司空圖/)¶
　　　假物讀傳附四
<pb:KR4h0024_WYG_099-1b>
　　　　毛穎傳(韓愈/)
　　　　讀韓愈所作毛穎傳(栁宗元/)¶
　　　　下邳侯革華傳(韓愈/)
　　　　容成侯傳(司空圖/)¶
　　忠烈三¶
　　　　李紳傳(沈亞之/)
　　　　楊烈婦傳(李翺/)¶
　　　　竇烈女傳(司空圖/)
<pb:KR4h0024_WYG_099-2a>
　　　隠逸二¶
　　　　江湖散人傳(陸龜䝉/)
　　　　負苓者傳(王績/)¶
　　　竒才一<md:KR4h0024_SBCK_099-1b>¶　　　　李賀小傳(李商隠/)¶
　　　雜伎二¶
　　　　梓人傳(栁宗元/)
　　　　郭槖駝傳
<pb:KR4h0024_WYG_099-2b>
　　　妖惑一¶
　　　　李赤傳(栁宗元/)¶
　　題叔孫通傳後　　　　　　　皮日休¶
古之所謂禮不相襲樂不相㳂者何哉非乎彼聖人此
聖人也此¶不相襲者角其功利之深淺爾不相㳂者明
文武之優劣爾故三¶王迭作五帝更制夏殷文武遞述
其禮昭昭然若兩曜争朗百川¶注瀆者矣然由周公刋
之仲尼正之以周公之才之美謂後世無¶其人乎乃有
<pb:KR4h0024_WYG_099-3a>
仲尼仲尼之後迄今望其道如顔閔文如㳺夏者鮮¶矣
况聖人哉是後之制禮作樂冝取周書孔策為標準也
漢氏受¶命禮壊文毁時無聖人苟措其儀立其禮不㳂
襲於聖制者妄也¶夫國之大祭不過乎郊祀宗廟也漢
之既命其郊止於五畤之祀<md:KR4h0024_SBCK_099-2a>¶者禮不曰兆五帝之郊者
乎止於昭靈之園者禮不曰天子七廟¶者乎而叔孫生
不為之正郊祀立宗廟去秦畤之非制議昭靈之¶非禮
汲汲於朝會之儀俾漢天子為髙祖其身不得郊見饗
<pb:KR4h0024_WYG_099-3b>
不及¶七廟臆生其制吻刋厥式非不標準於聖人乎將
以漢新去水火¶方弭兵械難為改作乎將不明壇墠之
位禘祫之儀者乎若然者¶湯伐桀周伐紂其制可知也鳴
呼不明於古制樂通於時變君子¶不由也其叔孫生之
謂也¶
　　　題東漢傳後　　　　　　　　司空圖¶
儒衣而漢弁也人望而畏之是威其德也必有操戈待
之者矣君¶子救時也亦必相時度力以致其用不可則
<pb:KR4h0024_WYG_099-4a>
静而鎮之以道訓服¶苟厲鋒氣果於擊搏道不能化力
不能制是將濟時重困故元禮¶之徒終致鉤黨之禍至
於張儉又不能引決區區之身雖殘壊天¶下何裨於吾
道哉陳太丘之容衆郭有道之誘人其意未嘗沮物¶而
彼亦不厚其毒利害可見矣且猛摯不革其暴麟不足
以為仁<md:KR4h0024_SBCK_099-2b>¶也惡鳥不息其鳴鳳不足以為瑞也况彼二三
子甘逞於權豪呶¶呶以至大亂惟據正而能屈已者庶
可與權
<pb:KR4h0024_WYG_099-4b>
　　毛穎傳　　　　　　　　　　韓　愈¶
毛穎者中山人也其先明眎佐禹治東方土養萬方有
功因封於¶夘地死為十二神嘗曰吾子孫神明之後不
可與物同當吐而生¶已而果然明眎八世孫䨲世傳當
殷時居中山得神仙之術能匿¶光使物竊姮娥騎蟾蜍
入月其後代遂隠不仕云居東郭者曰㕙¶狡而善走與
韓盧争能盧不及盧怒與宋鵲謀而殺之醢其肉秦¶始
皇時䝉將軍恬南伐楚次中山將大獵以懼楚召左庶
<pb:KR4h0024_WYG_099-5a>
長與軍¶尉以連山筮之得天與人文之兆筮者賀曰今
日之獲不角不牙¶衣褐之徒缺口而長鬚八竅而趺居
獨取其髦簡牘是資天下其¶同書秦其遂兼諸侯乎遂
獵圍毛氏之族拔其豪載頴而歸獻俘¶于章臺宫聚其
族而加束縛焉秦皇帝使恬賜之湯沐而封諸管¶城號
管城子日見親寵任事穎為人强記而便敏自結繩之
代以<md:KR4h0024_SBCK_099-3a>¶及秦事無不纂録陰陽卜筮占相醫方族氏山經
地志字書圖畫¶九流百家天人之書及浮圖老子外國
<pb:KR4h0024_WYG_099-5b>
之説皆所詳悉又通於當¶代之務官府簿書市井貨錢
注記惟上所使自秦皇帝及太子扶¶蘇胡亥丞相斯中
車府令髙下及國人無不愛重又善随人意正¶直邪曲
巧拙一随其人雖後見廢棄終黙不洩惟不喜武士然
見¶請亦時往累拜中書令與上益狎上嘗呼為中書君
上親决事以¶衡石自程雖宫人不得立左右獨穎與執
燭者嘗侍上休方罷穎¶與絳人陳𤣥𢎞農陶泓及㑹稽
褚先生友善相推致其出處必偕¶上召頴三人者不
<pb:KR4h0024_WYG_099-6a>
待詔輙俱往上未嘗怪焉後因進見上將有任¶使拂拭
之因免冠謝上見其髪秃又所摹畫不能稱上意上嘻
笑¶曰中書君老而秃不任吾用吾嘗謂君中書君今不
中書耶對曰¶臣所謂盡心者焉因不復召歸封邑終于
管城其子孫甚多散處¶中國夷狄皆冒管氏惟居中山
者能繼父祖業¶
太史公曰毛氏有兩族其一姬姓文王之子封於毛所
謂魯衛毛<md:KR4h0024_SBCK_099-3b>¶&KR0360;者也戰國時有毛公毛遂獨中山之族不
<pb:KR4h0024_WYG_099-6b>
知其本所出子孫最¶蕃昌春秋之成見絶於孔子而非
其罪及蒙將軍拔中山之毫始¶皇封之管城世遂有名
而姬姓之毛無聞穎始以俘見幸任使秦¶之滅諸侯穎
亦有功賞不詶勞以老見疎秦真少恩哉¶
　　讀韓愈所作毛穎傳　　　　　栁宗元¶
自吾居夷不與中州人通書有來南者時言韓愈為毛
穎傳不能¶舉其辭而獨大笑以為怪而吾久不克見楊
子誨之來始持其書¶索而讀之若捕龍虵搏虎豹急與
<pb:KR4h0024_WYG_099-7a>
之角而力不敢暇信韓子之怪¶於文也世之摸擬竄竊
取青嫓白肥皮厚肉柔筋脆骨而以為辭¶者之讀之也
其大笑固宜且世人笑之也不以其俳乎且俳又非¶聖
人之所棄者詩曰善戲謔兮不為虐兮太史公書有滑
稽列傳¶皆取乎有益於世者也故學者終日討論荅問
呻吟習復應對進¶退掬溜播灑則罷憊而廢亂故有息
焉㳺焉之説不學操縵不能¶安絃有所拘者有所縱也
太羮𤣥酒體節之薦味之至者而又設<md:KR4h0024_SBCK_099-4a>¶以竒異小蟲水
<pb:KR4h0024_WYG_099-7b>
草櫨棃橘柚苦醎酸辛雖蜇吻裂鼻縮舌澀齒而¶咸有
篤好之者文王之菖蒲葅屈到之芰曾晳之羊棗然後
盡天¶下之竒味以足於口獨文異乎韓子之為也亦將
施焉而不為虐¶歟息焉㳺焉而有所縱歟盡六藝之竒
味以足於口歟而不若是¶則韓之詞若壅大川焉其必
決而放諸陸不可以不陳也且凡古¶今是非六藝百家
大細穿穴用而不遺者毛穎之功也韓子窮古¶書好斯
文嘉穎之能盡其意故奮而為之傳以發其鬱積而學
<pb:KR4h0024_WYG_099-8a>
者¶得之勵其有益於世歟是其言也固與異世者語而
貪常嗜瑣者¶猶呫呫然動其喙彼亦勞甚矣乎¶
　　　下邳侯革華傳　　　　　　　韓　愈¶
下邳侯革華者其先隴西人也三十六代祖守犍為黄
帝時以力¶召拜大司農以其闢土有功又知稼穡之艱難
遷輕車都尉子孫¶相繼至周武王時徙居桃林冠冕遂
絶其後人思其濟世之才因¶復其位而加任使焉華父
犨生五年襲先祖爵禄仕至上輕車都<md:KR4h0024_SBCK_099-4b>¶尉華母世居長
<pb:KR4h0024_WYG_099-8b>
樂有乳哺之恩越王勾踐時嘗侍宴姑蘇臺詩所¶謂有
覺徳行者也犨因引重至太行山力不任事遂死於轅
下上¶嗟悼命大宰申屠公執刀而解之其支𣲖分離散
其他處華長子¶也上念其父劬勞而死於王事封華為
下邳侯詔將作大匠治之¶華為性堅勁屈强難以直禦
匠以其膏潤之然後去其豪族而加¶裁割焉㑹太原人
金十奴與新鄭人斛斯生相逢薦華於五木大¶夫是後
稍稍得成其名上嘉之遂釋褐賜墨綬華嘗曰吾辛勤
<pb:KR4h0024_WYG_099-9a>
久¶今方成名得處上左右足矣及獻之果然華為人善
能履道别威¶儀進止趨蹌一随人意上將駕出逰畋獵
馳騁毬擊射御及禮神¶祭祀交賔接賢未嘗不召華偕
往伏事上久之因病忽開口論議¶泄露宻㫖上繇是疎
之詔將作大匠治之又命其友金十奴等補¶過之尋獻
於上上雖納有泥塗賤處方召使之餘並不得預焉頃¶
之上見其顔色顦顇又衰憊失度上咨嗟曰下邳侯老
而憊不任¶吾事今棄子于市不復召子矣華無息其繼
<pb:KR4h0024_WYG_099-9b>
者族人焉<md:KR4h0024_SBCK_099-5a>¶贊曰革氏之先本出皮姓軒轅時蒼頡觀鳥跡制文字
以其始於¶皮而至於華故從革焉漢書功臣表有煮棗
侯革末者即其後也¶初華本自胡而來趙武靈王時見
重是後子孫盛于中國¶
　　容成侯傳　　　　　　　　　司空圖¶
容成侯金炯者本蜀郡嚴道人附山而居同族中多見
搜採其先¶因秦時調發詣尚方輸作世苦之乃誡子孫
<pb:KR4h0024_WYG_099-10a>
易其服色必以清厲¶自進後徙居上洛會郡中盧生范
生皆傳修鍊之術委質相資因¶砥磨以致用上聞而器
之召見嘉其鑒局且謂毫髪無隠屢顧之¶厯試臺閣號
為明達挾奸邪以事上者見之膽慄輒自披露至於¶婦
人女子媚惑之態亦不能掩也其察察如此是雖造物
無私圓¶方不礙然疵陋者終惡忌積毁於上以為背面
不相副炯亦自病¶於狹中不能以塵垢混其跡也竟被
擯斥後亟有月蝕之變時宫¶中漏下數刻上臨軒念其
<pb:KR4h0024_WYG_099-10b>
規益復召俾其道所以然者扣之響應¶不疲上異焉命
以容成侯奉朝請而宗人派别於廣陵者炫飾求<md:KR4h0024_SBCK_099-5b>¶售陷
為輕薄于權戚中或撫然自喜則狎玩不厭至或被以
組繡¶葢便其俯仰取容雖穿鼻服役亦無恥耳既稍進
炯又鄙其為人¶廼復以讒廢歸老于家¶
太史公曰炯之逺祖當軒轅時以化服以祝融氏得薦
於上能强¶記天象地形草木蟲介萬殊之状皆視諸掌
握葢其術亦規摹於¶洪範耳物怪遇之莫不惴息自廢
<pb:KR4h0024_WYG_099-11a>
後益親幸上晨興必先至則與¶冠冕者偕進號為夀光
先生不名也子孫稍下衰然流寓太原者¶始尚𤣥亦以
精鍊見重觀炯雖任用兢兢惟恐失墜不善晦匿果¶為
邪醜所嫉幾不能免&KR0008;大雅君子既明且哲以保其身
難矣哉¶
　　李紳傳　　　　　　　　　　沈亞之¶
李紳者本趙人徙家吳中元和元年節度使宗臣錡在
吳紳以進¶士及第還過謁錡錡舍之與宴逰晝夜錡能
<pb:KR4h0024_WYG_099-11b>
其才留執書記明年¶錡以驕聞有詔召稱疾不欲行賔
客莫敢言紳為言不入不得去¶會留後使王澹専職為
錡具行錡蓄怒始發於澹陰教士食之初<md:KR4h0024_SBCK_099-6a>¶士卒當勞賜
者皆會府中受賜與中貴人臨視次至中軍士得賜¶者
俱不散齊呼曰澹逆可食既盡即執中貴人脅曰爾寧
遂衆欲¶寧飽衆腹曰請所欲曰為我衆書報天子幸得
復錡位貴人懼偽¶諾之召書記以疏紳聞之亡入錡内
匿衆索不得及中貴人至促¶錡行錡益怒急召紳授紙
<pb:KR4h0024_WYG_099-12a>
筆令操書上牘紳坐錡前佯惴怖戰管¶摇紙下札皆不
能字輒塗去累數十行又如是幾盡紙錡怒罵曰¶是何
敢如是汝欲下從而先人耶對曰紳不敢惡生直以少
養長¶儒家未嘗聞金革鳴今暴及此且不知精神在所
誠得死生畏苦¶前倖耳錡復制以兵刃令易紙復然傍
一人為錡言曰聞有許侍¶御縱者尤能軍中書紳不足
與等請召縱縱至錡鋭意自舉授詞¶操書無不可錡意
遂幽紳於潤之外獄兵散乃出縱竟逆死
<pb:KR4h0024_WYG_099-12b>
贊曰李錡之賊江東也其抗節者有李雲李紳雲則山
中劉騰為¶書以大之蹟未及稱且紳職錡肘腋下舉動
顧盻有一不誠則支¶體立盡衆手而紳亦不顧而曉然
自效如此可謂臨大節而不可<md:KR4h0024_SBCK_099-6b>¶奪者耶¶
　　楊烈婦傳　　　　　　　　　李　翺¶
建中四年李希烈陷汴州既又將盜陳州分其兵數千
人抵項城¶縣葢將掠其玉帛俘纍其男女以會于陳州
縣令李偘不知所為¶其妻楊氏曰君縣令也冦至當守
<pb:KR4h0024_WYG_099-13a>
力不足死焉職也君如逃則誰¶守偘曰兵與財皆無將
若何楊氏曰如不守縣為賊所得矣倉廩¶皆其積也府
庫皆其財也百姓皆其戰士也國家何有奪賊之財¶而
食其食重賞以合死士其必濟於是召胥吏百姓於庭
楊氏言¶曰縣令誠主也雖然歲滿罷去非若吏人百姓
然吏人百姓邑人¶也墳墓在焉冝相與致死以守其節
忍失其貞而為賊之人耶衆¶皆泣許之乃徇曰以瓦石
中賊者與之千金以刀矢兵刃之物中¶賊者與之萬錢
<pb:KR4h0024_WYG_099-13b>
得數百人偘率之以乗城楊氏親為之㸑以食之¶無長
少必周而均偘使與賊言曰項城父老義不為賊矣皆
悉力¶守死得吾城不足以威不如亟去徒失利無為也
賊皆笑有蜚箭<md:KR4h0024_SBCK_099-7a>¶集于偘偘傷而歸楊氏責之曰君不在
則人誰肯固矣與其死于¶城不猶愈于家乎偘遂忍之
復登陴項城小邑無長㦸勁弩髙城¶深溝之固賊氣吞
焉率其徒將從超城而下有以弱弓射者中其¶帥堕馬
死其帥希烈之婿也賊失勢相與散走項城之人無傷
<pb:KR4h0024_WYG_099-14a>
焉¶刺史上偘之功詔遷絳州太平縣令楊氏至兹猶存
婦人女子之¶奉父母舅姑盡恭順和於娣姒於卑㓜有
慈愛而能不失其貞者¶則賢矣辯行陣明攻守勇烈之
道此固公卿大臣之所難厥自兵興朝¶廷注意寵旌守
禦之臣慿堅城深池之險儲蓄山積貨財自若冠胄服¶
甲弓矢而馳者不知幾人其勇不能戰其智不能守其
忠不能以死棄其城¶而走者有矣彼何人哉若楊氏者
婦人也孔子曰仁者必有勇楊¶氏當之矣
<pb:KR4h0024_WYG_099-14b>
贊曰凡人之情皆謂後來者不及於古之賢者自古亦
稀獨後代¶耶及其有之與古人不殊也若髙愍女楊烈
婦者雖古烈女其何¶加焉予懼其行事堙滅而不傳故
皆序之將告于史官<md:KR4h0024_SBCK_099-7b>¶　　竇烈婦傳　　　　　　　　　司空圖¶
河南竇氏朝邑令畢某之妻也四年秋同民叛其帥李
瑭瑭走蒲¶令挈其孥竄望仙里既夕盜作乃仇家也猝
令壊其首志必死之¶令妻蔽捍泣且拜益急乃持其袂
<pb:KR4h0024_WYG_099-15a>
重傷猶不置令竊視竟得逃匿¶而免里人列狀於府賚
之酒帛毉亦馳乗而至幾死者數矣逮踰¶月方克偕全
愚寓居渭濵得備聞於里中梁生生言操史牘者苟¶當
和平紀王庭琛瑞之美誠幸矣然傑異之操化導宗族
里閭俾¶男必為貞夫女必為烈婦是有國有家皆賴之
豈徒炫於視聴哉¶愚以為知言乃著其事¶
贊曰蓄千金之貲雖云憂患尚有不安其室者况蹈危
觸難何以¶相保哉且婦人女子扣盎足以駭之而白刃
<pb:KR4h0024_WYG_099-15b>
之下獨不顧死以免¶其夫是果能一於所從而不悔者
也豈化漸之有所自也吾知為¶臣為妾者必繼有其人
免貽史氏之愧矣¶
　　江湖散人傳　　　　　　　　陸龜蒙<md:KR4h0024_SBCK_099-8a>¶散人者散誕之人也心散意散形散神散既無羈限為
時之怪民¶束於禮樂者外之曰此散人也散人不知恥
從而稱之人或笑曰¶彼病子之散而目之子反以為其
號何也散人曰天地大者也在¶太虚中一物耳勞乎覆
<pb:KR4h0024_WYG_099-16a>
載勞乎運行差之晷度寒暑錯亂望斯須¶之散其可得
耶水土之散稽有用乎水之散為雨為露為霜雪水¶之
局為潴洳為潢為汚土之散封之可崇宂之可深生可
以藝死¶可以入土之局塤不可以為埞甓不可以為盂
得非散能通變化¶局不能耶退若不散守名之筌進若
不散執時之權筌可守耶權¶可執耶遂為散歌散傳以
志其散¶
　　負苓者傳　　　　　　　　王　績
<pb:KR4h0024_WYG_099-16b>
昔者文中子講道於白牛之溪弟子捧書北面環堂成
列講罷程¶生退省于松下語及周易薛収嘆曰不及伏
羲氏乎何詞之多也¶俄而有負苓者皤皤然委擔而息
曰吾子何歎也薛生曰叟何為¶者而徵吾嘆負苓者曰
夫麗朱者丹附墨者黑葢漸而得之也今<md:KR4h0024_SBCK_099-8b>¶吾子所服者
道而猶有嘆是六府五藏不能無受也吾是以問薛¶生
曰收聞之師易者道之藴也伏羲畫卦而文王繫之不
逮省文¶矣以為文王病也吾是以嘆負苓者曰文王焉
<pb:KR4h0024_WYG_099-17a>
病伏羲氏病甚者¶也昔者伏羲氏之未畫卦也三才其
不立乎四序其不行乎百物¶其不生乎萬象其不森乎
何營營乎而費畫也自伏羲氏洩道之¶宻漏神之幾分
張太和磔裂元氣使天下之智者詭道逆出曰我¶善言
象而識物情陰陽相磨逺近相取作為剛柔同異之説
以駭¶人志於是知者不知而大朴散矣則伏羲氏始兆
亂者安得羸嘆¶而嗟文王負其苓而行追而問之居與
姓名不荅文中子聞之曰¶隠者也
<pb:KR4h0024_WYG_099-17b>
　　李賀小傳　　　　　　　　　　李商隠¶
京兆杜牧為李長吉集序状長吉之竒甚盡世傳之長
吉姊嫁王¶氏者語長吉之事尤備長吉細瘦通眉長指
爪能苦吟疾書最先¶為昌黎韓愈所知所與㳺者王叅元楊
敬之權璩崔植為宻每旦<md:KR4h0024_SBCK_099-9a>¶日出與諸公㳺未嘗得題然
後為詩如他人思量牽合以及程限¶為意恒從小奚奴
騎距驢背一古破錦囊遇有所得即書投囊中¶及暮歸
太夫人使婢受囊出之見所書多輒曰是兒要當嘔出
<pb:KR4h0024_WYG_099-18a>
心¶始已耳上燈與食長吉從婢取書妍墨疊紙足成之
投他囊中非¶大醉及弔喪日率如此過亦不復省王楊
輩時復來探取冩去長¶吉往往獨騎往還京雒所至或
時有著随棄之故沈子明家所餘¶四巻而已長吉将死
時忽晝見一緋衣人駕赤虯持一版書若太¶古篆或霹
靂石文者云當召長吉長吉了不能讀歘下榻叩頭言¶
阿㜷(長吉學語時/呼太夫人云)老且病賀不願去緋衣人笑曰帝成
白玉樓立¶召君為記天上差樂不苦也長吉獨泣邉人
<pb:KR4h0024_WYG_099-18b>
盡見之少之長吉氣¶絶常所居窓中㪍㪍有煙氣聞行
車嘒管之聲太夫人急止人哭¶待之如炊五斗黍許時
長吉竟死王氏姊非能造作謂長吉者實¶所見如此嗚
呼天蒼蒼而髙也上果有帝耶帝果有苑囿宫室觀¶閣
之玩耶苟信然則天之髙邈帝之尊嚴亦宜有人物文
彩愈此<md:KR4h0024_SBCK_099-9b>¶世者何獨番番於長吉而使其不夀耶噫又豈
世所謂才而竒者¶不獨地上少耶天上亦不多耶長吉
生二十七年位不過奉禮太¶常中當時人亦多排擯毁
<pb:KR4h0024_WYG_099-19a>
斥之又豈才而竒者帝獨重之而人反¶不重耶又豈人
見㑹勝帝耶¶
　　梓人傳　　　　　　　　　栁宗元¶
裴封叔之第在光德里有梓人款其門願傭隙宇而處
焉所職尋¶引規矩繩墨家不居磨斵之器問其能曰吾
善度材視棟宇之制¶髙深圓方短長之宜吾指使而羣
工役焉捨我衆莫能就一宇故¶食於官府吾受禄三倍
作於私家吾収其直太半焉他日入其室¶其牀闕足而
<pb:KR4h0024_WYG_099-19b>
不能理曰将求他工余甚笑之謂其無能而貪禄嗜¶貨
者其後京兆尹将飾署余往過焉委羣材會衆工咸執
斧斤刀¶鋸皆環立嚮之梓人左持引右執杖而中處焉
量棟宇之任視木¶之能舉揮其杖曰斧彼執斧者奔而
右顧而指曰鋸彼執鋸者趨¶而左俄而斤者斵刀者削
皆視其色俟其言莫敢自斷其不勝任<md:KR4h0024_SBCK_099-10a>¶者怒而退之亦
莫敢愠焉畫宮於堵盈尺而曲盡其制計其毫釐¶而搆
大厦無進退焉既成書於上棟曰某月某月某日某建
<pb:KR4h0024_WYG_099-20a>
則其¶姓字也凡執用之工不在列余圜視大駭然後知
其術之工大矣¶繼而嘆曰彼将舍其手藝専其心智而
能知體要者歟吾聞勞心¶者役人勞力者役於人彼其
勞心者歟能者用而智者謀彼其智¶者歟是足為佐天
子相天下法矣物莫近乎此也彼為天下者本¶於人其
執役者為徒&KR1879;為鄉師里胥其上為下士又其上為中
士¶為上士又其上為大夫為卿為公離而為六職判而
為百役外薄¶四海有方伯連帥郡有守邑有宰皆有佐
<pb:KR4h0024_WYG_099-20b>
政其下有力者胥吏又¶其下皆有嗇夫版尹以就役焉
猶衆工之各有執伎以食力也彼¶佐天子相天下者舉
而加焉指而使焉調其紀綱而盈縮焉齊其¶法制而整
頓焉猶梓人之有規矩繩墨以定制也擇天下之士使¶
稱其職居天下之人使安其業視都知野視野知國視
國知天下¶其逺近細大可以據其圖而究焉猶梓人畫
宫於堵而績于成也<md:KR4h0024_SBCK_099-10b>¶能者進而由之使無所徳不能者
退而休之亦莫敢愠不&KR0247;能不¶矜名不親小勞不侵衆
<pb:KR4h0024_WYG_099-21a>
官日與天下之英才論其大經猶梓人之¶善運衆工而
不伐藝也夫然後相道得而萬國理矣相道既得萬¶國
既理天下舉首而望曰相之功也後之人循跡而慕曰
彼相之¶才也士或談殷周之理者曰伊傅周召其百執
事之勞勤而不得¶紀焉猶梓人自名其功而執用者不
列也大哉相乎通是道者所¶謂相而已矣其不知體要
者反此以恪勤為公以簿書為尊&KR0247;能¶矜名親小勞侵
衆官竊取六職百役之事听听於府庭而遺其大¶者逺
<pb:KR4h0024_WYG_099-21b>
者焉所謂不通是道者也猶梓人而不知繩墨之曲直
規矩¶之圓方尋引之短長姑奪衆工之斧斤刀鋸以佐
其藝又不能備¶其工以至敗績用而無所成也不亦謬
歟或曰彼主為室者倘或¶發其私智牽制梓人之慮奪其
其世守而道謀是用雖不能成功豈¶其罪邪亦在任之
而已余曰不然夫繩墨誠陳規矩誠設髙者不¶可抑而
下也狹者不可張而廣也由我則固不由我則圯彼将
樂<md:KR4h0024_SBCK_099-11a>¶去固而就圯也則巻其術黙其智悠爾而去不屈吾
<pb:KR4h0024_WYG_099-22a>
道是誠良梓¶人耳其或嗜其貨利忍而不能捨也喪其
制量屈而不能守也棟¶橈屋壊則曰非我罪也可乎哉
可乎哉余謂梓人之道類於相故¶書而藏之梓人葢古
之審曲面勢者今謂之都料匠云余所遇者¶楊氏潛其
名¶
　　郭橐駞傳¶
郭橐駞不知始自何名病僂癃然伏行有類槖駞者故
鄉人號之¶駞駞聞之曰甚善名我固當因捨其名亦自
<pb:KR4h0024_WYG_099-22b>
謂槖駞云其鄉曰豐¶樂鄉在長安西駞業種樹凡長安
豪家富人為觀㳺及賣果者皆¶争迎取養視駞所種樹
或移徙無不活且碩茂蚤實以蕃他植者¶雖窺伺傚慕
莫能加也有問之對曰槖駞非能使木夀且孳也以¶能
順木之天以致其性焉爾凡植木之性其本欲舒其培
欲平其¶土欲故其築欲宻既然已勿動勿慮去不復顧
其蒔也若子其置¶也若棄則其天者全而其性得矣故
吾不害其長而已非有能碩<md:KR4h0024_SBCK_099-11b>¶茂之也不抑耗其實而已
<pb:KR4h0024_WYG_099-23a>
非有能蚤而蕃之也他植者則不然根¶拳而土易其培
之也若不過焉則不及苟有能反是者則又愛之¶太恩
憂之太勤旦視而暮撫已去而復顧甚者爪其膚以驗
其生¶枯摇其本以觀其疎宻而木之性日以離矣雖曰
愛之其實害之¶雖曰憂之其實讎之故不我若也吾又
何能為哉問者曰以子之¶道移之官理可乎駞曰我知
種樹而已理非吾業也然吾居鄉見¶長人者好煩其令
若甚憐焉而卒以禍旦暮吏來而呼曰官命促¶爾耕朂
<pb:KR4h0024_WYG_099-23b>
爾植督爾穫蚤繰而緒蚤織而縷字而㓜孩遂而雞豚
鳴¶鼔而聚之擊木而召之吾小人具飱饔以勞吏且不
得暇又何以¶蕃吾生安吾性耶故病且怠若是則與吾
業者其亦有類乎問者¶喜曰不亦善夫吾問養樹而得
養人術傳其事以為官戒也¶
　　李赤傳¶
李赤江湖浪人也常曰吾善為歌詩詩類李白故自號
曰李赤逰宣¶州州人館之其友與俱逰者有姻焉間累
<pb:KR4h0024_WYG_099-24a>
日乃從之館赤方與婦<md:KR4h0024_SBCK_099-12a>¶人言其友戲之赤曰是媒我也
吾将娶乎是友大駭曰足下妻固¶無恙太夫人在堂安
得有是豈狂易病惑耶取絳雪餌之赤不肯¶服有間婦
人至又與赤言即取巾經其脰赤兩手助之舌盡出其¶
友號而救之婦人解其巾走去赤怒其友曰汝無道吾
将從吾妻¶汝何為者赤乃就牖間為書輾而圓封之又
為書博而封之訖如¶厠乆其友從之見赤軒厠抱甕詭笑
而側視勢且下入乃倒曳得¶之又大怒曰吾已升堂面
<pb:KR4h0024_WYG_099-24b>
吾妻吾妻之容世固無有堂之飾宏大¶富麗椒蘭之氣
油然而起顧視汝之世猶溷厠也而吾妻之居與¶帝居
鈞天清都無以異若何苦余至此哉然後其友知赤之
所遭¶乃厠鬼也聚僕謀曰亟去是厠遂行宿三十里夜
赤又如厠乆從¶之且復入矣持出洗其汚衆環之以至
旦去抵他縣縣之吏方宴¶赤拜揖跪起無異者酒行友
未及言飲已而顧赤則已去矣走從¶之赤入厠舉其牀
扞門門堅不可入其友叫且言之衆發牆以入¶赤之面
<pb:KR4h0024_WYG_099-25a>
陷不潔者半矣又出洗之縣之吏更召巫師善呪術者
守<md:KR4h0024_SBCK_099-12b>¶赤赤自若也夜半守者怠皆睡及覺更呼而求之見
其足於厠外¶赤死乆矣猶得尸歸其家取其所封書讀
之盖與其母妻訣其言¶詞猶人也栁先生曰李赤之傳
不誣矣是其病心而為是耶抑固¶有厠鬼也赤之名聞
江湖間其始為士無以異於人也一惑於怪¶而所為若
是乃反以世為溷溷為帝居清都其屬意明白今世皆¶
知笑赤之惑也及至是非取與向背决不為赤者幾何
<pb:KR4h0024_WYG_099-25b>
人耶反修¶而身無以欲利好惡遷其神而不返則幸耳
又何暇赤之笑哉¶
　
　
　
　
　
　唐文粹巻九十九¶
<md:KR4h0024_SBCK_100-1a>¶
<pb:KR4h0024_WYG_100-1a>
欽定四庫全書
　唐文粹巻一百¶
　　　　　　　　　　　　　宋　姚鉉　編¶
　　
