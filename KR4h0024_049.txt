# -*- mode: mandoku-view -*-
#+TITLE: 唐文粹
#+DATE: 2015-09-23 10:32:00
#+PROPERTY: JUAN 49


四十九¶
　　　　　　　　　　　　　宋　姚鉉　編¶
　　古文辛(揔一十七首/)¶
　　　毁譽五¶
　　　　明分(皇甫湜/)
　　　　䜛國(沈顔/)
　　　　毁(段成式/)
<pb:KR4h0024_WYG_049-1b>
　　　　諷詐(王藹/)
　　　　内夷檄(程晏/)¶
　　　時事四¶
　　　　讀開元雜報(孫樵/)
　　　　書襃城驛
　　　　鞭賈(柳宗元/)¶
　　　　荆巫(羅隠/)¶
　　　變化八
<pb:KR4h0024_WYG_049-2a>
　　　　象化(牛僧孺/)
　　　　移雨神(司空圗/)
　　　　風雨對(羅隠/)¶
　　　　浪翁觀化(元結/)
　　　　時化
　　　　世化¶
　　　　蠧化(陸龜䝉/)
　　　　蟹志
<pb:KR4h0024_WYG_049-2b>
　　明分　　　　　　　　　　　皇甫湜<md:KR4h0024_SBCK_049-1b>¶天下之是非繫於人不懸於迹一於分不定於所為孰
謂人君子¶小人是也孰謂分君子小人之别是也彼誠
君子矣為之無不是¶彼誠小人矣動而之非故君子指
人之過為嫉惡舉人之善為樂¶賢言已之光美擬於堯
禹參於天地為昌言順則為周公變則為¶伊尹其心定
矣其歸一矣雖萬殊百化一於君子而已所謂左之¶左
之君子宜之右之右之君子有之小人者不然其過人
<pb:KR4h0024_WYG_049-3a>
為毁訾¶其譽人為比周言已之光美為矜夸變則為賊
順則為偽其心定¶矣其歸一矣雖萬殊百化一於小人
而已所謂天下之惡皆歸焉¶余故曰天下是非繫於人
不懸於迹一於分不定於所為横天地¶絕古今人之所
由者二而已¶
　　䜛國　　　　　　　　　　　沈　顔¶
知倿之䜛䜛忠不知佞之䜛䜛國故人君弗為意也且
曰彼誠佞¶邪予不過寵一臣彼誠忠邪予不過黜一臣
<pb:KR4h0024_WYG_049-3b>
予授天命有天下豈¶少若人乎奈何咈予心而不知寵
一佞而百佞進黜一忠而百忠<md:KR4h0024_SBCK_049-2a>¶退矧忠者寡而佞者衆
乎是以宰嚭䜛子胥而吳滅趙髙䜛李斯¶而秦亡無極
䜛伍奢而楚昭奔靳尚䜛屈原而楚懐囚愚故曰知¶佞
之䜛䜛忠不知佞之䜛䜛國悲夫¶
　　毁　　　　　　　　　　　　叚成式¶
古之非人也張口沫舌指數於衆人人得而防之今之
非人也有¶張其所違嚬慼而憂之人不得而防也豈雕
<pb:KR4h0024_WYG_049-4a>
刻機杼有滛巧乎言¶非有乎¶
　　諷詐　　　　　　　　　　　王　藹¶
禮法不可斯須而去有以禮法而為災忠信不可斯須
而去有以¶忠信而為禍禮法非災人之端忠信非禍人
之本理或有害則禮¶法忠信為禍人之萌狂瞽人之所
惡也效之則恐不及其真荒酗¶人之所耻也履之則恐
不自其性狂瞽誠可惡也荒酗誠可耻也¶臨難而保全
則狂瞽荒酗為藏身之藪禮法忠信直也狂瞽荒酗¶詐
<pb:KR4h0024_WYG_049-4b>
也以之保全則直不如詐之功嗚呼三皇之前無所用
五帝之<md:KR4h0024_SBCK_049-2b>¶後無所不用¶
　　内夷檄　　　　　　　　　　程　晏¶
四夷之民長有重譯而至慕中華之仁義忠信雖身出
異域能馳¶心於華吾不謂之夷矣中國之民長有倔強
王化忘弃仁義忠信¶雖身出於華反竄心於夷吾不謂
之華矣竄心於夷非國家之竄¶爾也自竄心于惡也豈
止華其名謂之華夷其名謂之夷邪華其¶名有夷其
<pb:KR4h0024_WYG_049-5a>
心者夷其名有華其心者是知棄仁義忠信於中國者¶
即為中國之夷矣不待四夷之侵我也有悖命中國専
倨不王棄¶彼仁義忠信則不可與人倫齒豈不為中國
之夷乎四夷内嚮樂¶我仁義忠信願為人倫齒者豈不
為四夷之華乎記吾言者夷其¶名尚不為夷矣華其名
反不如夷其名者也¶
　　讀開元雜報　　　　　　　　孫　樵¶
樵曩於襄漢間得數十幅書繫日條事不立首末其略
<pb:KR4h0024_WYG_049-5b>
曰某日皇¶帝親耕籍田行九推禮某日百寮行大射禮
於安福樓南某日安<md:KR4h0024_SBCK_049-3a>¶北諸蕃君長請扈從封禪某日皇
帝自東封還賞賜有差某日宣¶政門宰相與百寮廷諍
十刻罷如此九數十百條樵當時未知何¶等書徙以為
朝廷近所行事有自長安來者出其書示之則曰吾¶居
長安中新天子嗣國及窮虜自潰則見行南郊禮安有
籍田事¶乎況九推非天子禮邪又嘗入太學見叢甓負
工而起若皇堂者¶就視得石刻乃射堂舊址則射禮廢
<pb:KR4h0024_WYG_049-6a>
已久矣國家安能行大射禮¶邪自闗已東水不敗田則
旱敗苖百姓人常賦不足至有賣子為¶豪家役者吾甞
背華走洛遇西戌還兵千人縣給一食力屈不支¶國家
安能東封從官禁兵安所仰給邪北虜驚嚙邊甿勢不
可控¶宰相馳出責戰尚未報功況西闗復驚於西戎安
有扈從事邪武¶皇帝時以御史竊議宰相事望嶺南走
者四人至今卿士齚舌相¶戒況宰相陳奏於仗乎安有廷奏
諍事邪語未及終有知書者自¶外來曰此皆開元政事葢
<pb:KR4h0024_WYG_049-6b>
當時條布於外者樵後得開元録驗之¶條條可復云尚
以為前朝所行不當盡為墜典及來長安日見條<md:KR4h0024_SBCK_049-3b>¶報朝
廷事者徒曰今日除某官明日授某官今日幸于某明日
日畋¶于某誠不類數十幅書樵恨生不為太平男子及
覩開元中事如¶奮臂出其間因取其書帛而漫志其末
凡補缺文者十三正詭文¶者十一是歲大中五年也¶
　　書襃城驛¶
襃城驛號天下第一及得寓目視其沼則淺混而茅視其
<pb:KR4h0024_WYG_049-7a>
其舟則離¶敗而膠庭除甚蕪堂廡甚殘烏覩其所謂宏
麗者訊於驛吏則曰¶忠穆公嘗牧梁州以褒城控二節
度治所龍節虎旗馳驛奔軺以¶去以來轂交蹄劘由是
崇侈其驛以示雄大葢當時視他驛為壯¶且一歲賔至
者不下數百輩茍夕得其庇飢得其飽皆暮至朝去¶者
寧有顧惜心邪至如棹舟則必折篙破舷碎鷁而後止
漁釣則¶必枯泉汨泥盡魚而後止至有飼馬於軒宿隼
於堂凡所以汚敗¶室廬糜毁器用官小者其下雖氣猛
<pb:KR4h0024_WYG_049-7b>
可制官大者其下益暴横難¶禁由是日益碎破不與曩
類某曹八九輩雖以供饋之隙再三力<md:KR4h0024_SBCK_049-4a>¶治之其能補數
十百人殘暴乎語未既有老甿笑於傍且曰舉今¶州縣
皆驛也吾聞開元中天下富蕃號為治平踵千里者不
裹糧¶長子孫者不知兵今者天下無金革之聲而户口
日益破疆場無¶侵削之虞而墾田日益寡生民日益困
財力日益竭其故何哉凡¶舉天子共治天下者刺史縣
令而已以耳目接於民而政令速於¶行也今朝廷命官
<pb:KR4h0024_WYG_049-8a>
既已輕任刺史縣令而人促數於更易且刺史¶縣令逺
者三歲再更故州縣之政茍有不利於民可以出意革
去¶者其在刺史則曰我即去何用如此當愁醉醲當飢
飽鮮囊帛匱¶金笑與秩終嗚呼州縣者真驛邪矧更代
之隙黠吏因緣恣為奸¶欺以賣州縣者乎如此而欲望
生民不困財力不竭户口不破墾¶田不寡難哉予既揖
退老甿條其言書於襃城驛屋壁¶
　　鞭賈　　　　　　　　　　　柳宗元
<pb:KR4h0024_WYG_049-8b>
市之鬻鞭者人問之其賈直五十必曰五萬復之以五
十則伏而¶笑之以五百則小怒五千則大怒必五萬而
後可有富者子適市<md:KR4h0024_SBCK_049-4b>¶買鞭出五萬持以夸予予視其首
則拳蹙而不遂視其握則蹇仄¶而不植其行水者一去
一來而不相承其節朽黑而無文掐之滅¶爪而不得其
所窮舉之翲然若揮虚焉余曰子何取於是而不愛¶五
萬曰吾愛其黄而澤且賈者云余乃召僮爚湯以濯之
則遬然¶枯蒼然白向之黄者梔也澤者蠟也富者不恱
<pb:KR4h0024_WYG_049-9a>
然猶持之三年後出¶東郊争道長樂坂下馬相踶因大
擊鞭折而為五六馬踶不已墜¶於地傷焉視其内則空
空然其理若糞壤無所賴者今之梔其貌¶蠟其言以求
賈伎於朝者一誤而過其分則喜當其分則反怒曰¶余
曷不至於公卿然而至焉者亦良多矣居無事雖過三
年不害¶當其有事驅之於陳力之列以禦乎物以夫空
空之内糞壤之理¶而以責其大擊之效惡有不折其用
而獲墜傷之患者乎
<pb:KR4h0024_WYG_049-9b>
　　荆巫　　　　　　　　　　　羅　¶隠
荆楚人滛祀者舊矣有巫頗聞於鄉閭其初為人祀也
筵席尋常¶歌迎舞將祈疾者徤起祈歲者豐穰其從為
人祀也羊猪鮮肥清<md:KR4h0024_SBCK_049-5a>¶酤滿巵祈疾得死祈歲得饑里人
忿焉而思之未得適有言者曰¶吾昔游其家也其家無
甚累故為人祀誠必罄乎中而福亦應乎¶外其胙必散
之其後男女蕃息焉衣食廣大焉故為人祀誠不得¶罄
於中而神亦不歆乎外其胙且入其家是人非前聖而
<pb:KR4h0024_WYG_049-10a>
後愚蓋¶牽於心而不暇及人耳以一巫用心尚爾況異
於是者乎¶
　　象化　　　　　　　　　　　牛僧孺¶
象龍禱雨三月不應巫病民&KR2235;王甚愁孺有言曰王無
愁也象之¶誤也夫龍善化雨而時在乎天天使雨龍得
化不使雨龍不得化¶聖人象龍而救民是乃象其化者
也龍之性善學者人之心故象¶性莫若心而已使性非
心可象則鳲鳩之性均而木刻鳲鳩足以¶象均邪獬豸
<pb:KR4h0024_WYG_049-10b>
之性觸而瑰飾獬豸冠足以象觸邪龍以性善化而¶龍
於化人者衣衮則其象不以土木亦明矣湯是以龍其
聦而深¶無不聞也龍其明而髙無不見也言若出為雲
而物仰之有隂智¶若躍乎淵而物觸之有潤天而不雨
百姓視王為雨也雖七歲炎<md:KR4h0024_SBCK_049-5b>¶炎不聞有咨者而況三月
哉¶
　　移雨神　　　　　　　　　　司空圗¶
夏滿不雨民前後走神所刳羊豕而跪乞者凡三而後
<pb:KR4h0024_WYG_049-11a>
得請民大¶喜且將報祀愚獨以為惑何者天以神乳育
百苗榖必時既豐然¶後民相率以勞神之勤於事而祀
焉今始恡其施以愁疲民是神¶怠天之職也必希民之
求而遂應是神玩天之權也既應而俾民¶輸怨於天歸
惠於已是神攘天之德也推怨何以為義利腥膻之¶饋
何以為仁怠天下之事何以為敬蔑是數者何以為神
假曰非¶吾所得顓然知民之情而不時請於上是亦徒
偶於位此愚所以¶感也噫天不可終謾民不可久侮竊
<pb:KR4h0024_WYG_049-11b>
為神危之奈何¶
　　風雨對　　　　　　　　　　羅　¶隠
風雨雪霜天地之所權也山川藪澤鬼神之所伏也故
風雨不時¶則歲有饑饉雪霜不時則人有疾病然後禱
山川藪澤以致之則¶風雨雪霜果為鬼神所有也明矣
得非天之髙不可以周理而寄<md:KR4h0024_SBCK_049-6a>¶之山川地之厚不可以
自運而憑之鬼神茍祭祀不時則饑饉作¶報應不至則
疾病生是鬼神用天地之權也而風雨雪霜為牛羊¶之
<pb:KR4h0024_WYG_049-12a>
本矣復何歲時為復何人民為是以大道不旁出懼其
弄也大¶政不問下懼其偷也夫欲何言¶
　　浪翁觀化(并序/)　　　　　　　元　結¶
浪翁山野浪老也聞元子亦浪然在山谷病中能記水
石草木蟲¶豸之化亦來說常所化凡四說¶
　　有無相化¶
浪翁曰隂陽之氣化為四時四時形化為萬物萬物形
全是無化¶有萬物形盡是有化無此有無相化之說
<pb:KR4h0024_WYG_049-12b>
　　有化無¶
浪翁曰人或云我立於東西望萬里目極則無人我兩
忘終世相¶無此有無有無相化之說¶
　　無化有<md:KR4h0024_SBCK_049-6b>¶浪翁曰人或云我來於南北行萬里至無不有人我兩
求終世相¶有此無有無有相化之說¶
　　化相化¶
浪翁曰吾觀化於無也何無不有吾觀化於有也何有
<pb:KR4h0024_WYG_049-13a>
不無有無¶更化日以相化化言何極化言何窮¶
　　時化¶
元子聞浪翁說化化無窮極因論諭曰翁亦未知時之
化也多於¶此乎曰時焉何化我未之記元子曰於戲時
之化也道德為嗜慾¶化為險薄仁義為貪暴化為凶亂
禮樂為耽滛化為侈靡政教為¶煩急化為苛酷翁能記
於此乎時之化也夫婦為溺惑所化化為¶犬豕父子為
惽慾所化化為禽獸兄弟為猜忌所化化為讐敵宗¶戚
<pb:KR4h0024_WYG_049-13b>
為財利所化化為行路朋友為世利所化化為市兒翁
能記於¶此乎時之化也大臣為威權所恣忠信化為姦
謀庶官為禁忌所¶拘公正化為邪佞公族為猜忌所限
賢哲化為庸愚人民為征賦<md:KR4h0024_SBCK_049-7a>¶所傷州里化為禍邸姦凶
為恩幸所迫厮皁化為將相翁能記於¶此乎時之化也
山澤化為井陌或曰盡於草木原野化為狴犴或¶曰殫
於鳥獸江湖化為鼎鑊或曰暴於魚鼈祠廟化為宫寢
或曰¶數於祀禱翁能記於此乎時之化也情性為風俗
<pb:KR4h0024_WYG_049-14a>
所化無不作狙¶狡詐誑之心聲呼為風俗所化無不作
諂媚僻滛之辭顔容為風¶俗所化無不作姦邪慼促之
色翁能記於此乎¶
　　世化¶
浪翁聞元子說時化歎曰吾昔聞世化可說又異於此
昔世之化¶也天地化為斧鑕日月化為豺虎山澤化為
州里木木化為宗族¶風雨化為邸舎雪霜化為衣裘呻
吟化為常聲糞汚化為粱肉一¶息化為千歲烏犬化為
<pb:KR4h0024_WYG_049-14b>
君子元子惑之浪翁曰子不聞往昔世之¶化也四海之
内巷戰門鬬斷骨腐肉萬里相藉天地非斧鑕也邪¶人
民暗夜盜起求食晝遊則死傷相及日月非豺虎也邪
人民相¶與寄身命於絶崖深谷之底始能聲呼動息山
澤非州里也邪人<md:KR4h0024_SBCK_049-7b>¶民奔走非深林薈叢不能藏蔽草木
非宗族也邪人民去鄉國入¶山海千里一息力盡暫休
風雨非邸舎也邪人民相持於死傷之¶中祼露而行霜
雪非衣裘也邪人民勞苦相&KR2817;瘡痍相痛老弱孤¶獨相
<pb:KR4h0024_WYG_049-15a>
苦死亡不相救呻吟非常聲也邪人民多飢餓溝瀆病
傷道¶路糞汚非梁内也邪人民奔亡潛伏戈矛相拂前
傷後死免而存¶者一息非千歲也邪僵王腐卿相枕路
隅鳥獸讓其骨肉烏犬非¶君子也邪¶
　　蠧化　　　　　　　　　　　陸龜䝉¶
橘之蠧大如小指首負特角身蹙蹙然類蝤蠐而青翳
葉仰齧如¶飢蠶之速不相上下人或掁觸之輙奮角而
怒氣色桀驁一旦視之¶凝然弗食弗動明日復往則蛻
<pb:KR4h0024_WYG_049-15b>
為蝴蝶矣力力拘拘其領未舒䄡¶黑韝蒼分朱間黄腹
填而橢(墮/)緌纎且長久醉方寤羸枝不揚又¶明日往則
倚薄風露攀緣草樹聳空翅輕瞥然而去或隠蕙隙或¶
留篁端翩旋軒虚颺曵紛拂甚可愛也須臾犯蝥網而
膠之引絲<md:KR4h0024_SBCK_049-8a>¶環纒牢若桎梏人雖甚憐不可解而縱矣噫
秀其外類有文也嘿¶其中類有德也不朋而遊類絜也
無嗜而食類廉也向使前不知¶為橘之蠧後不見觸蝥
之網人謂之鈞天帝居而來今復還矣天¶下大橘也名
<pb:KR4h0024_WYG_049-16a>
位大羽化也封略大蕙篁也茍滅德忘公崇浄飾傲¶榮
其外而枯其内害其本而窒其源得不為大蝥網而膠
之乎觀¶吾之蠧化者可以惕惕¶
　　蟹志¶
蟹水族之微者共為蟲也有籍見於禮經載於國語揚
雄太𤣥辭¶晉春秋勤學等篇考於易象為介類與龜鼈
剛其外者皆乾之屬¶也周公所謂旁行者歟叅於藥録
食䟽蔓延乎小說其智則未聞¶也唯左氏紀其為災子
<pb:KR4h0024_WYG_049-16b>
雲譏其躁以為郭索後蚓而已蟹始窟穴¶於沮洳中秋
冬交必大出江東人云稻之登也率執一穗以朝其¶魁
然後從其所之蚤夜觱沸指江而奔漁者緯簫承其流
而障之¶曰蟹斷(鍛/)斷(短/)其江之道焉爾然後奔紛越軼
遯而去者十六七<md:KR4h0024_SBCK_049-8b>¶既入于江則形質&KR1051;大於舊自江復
趨于海如江之狀漁者又斷¶而求之其越軼遯去者又
加多焉既入于海形質益大海人亦異¶其稱謂矣鳴呼
穗而朝其魁不近於義邪捨沮洳之江海自微而¶務著
<pb:KR4h0024_WYG_049-17a>
不近於智邪今之學者始得百家小說而不知孟軻荀
揚之¶道或知之又不汲汲於聖人之言求大中之要何
也百家小說沮¶洳也孟軻荀揚聖人之瀆也六籍者聖
人之海也茍不能捨沮洳¶而求瀆以至于海是人之智
反出水蟲下能不悲夫吾是以志其¶蟹¶
　
　
　
<pb:KR4h0024_WYG_049-17b>
　
　
　
　
　
　
　
　唐文粹巻四十九

<pb:KR4h0024_WYG_050-1a>
欽定四庫全書
　唐文粹卷<md:KR4h0024_SBCK_050-1a>¶五十¶
　　　　　　　　　　　　　宋　姚鉉　撰¶
　
