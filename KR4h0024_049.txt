# -*- mode: mandoku-view; -*-
#+TITLE: 唐文粹
#+DATE: 2015-09-11 21:27:13.900318
#+PROPERTY: ID KR4h0024
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 49
#+PROPERTY: FILE SB04n0194-049唐文粹-卷第四十九.
<pb:KR4h0024_SBCK_049-1a>¶
重校正唐文粹卷第四十九¶
　　　　　　　　　　　　吳興姚　鉉　纂¶
　古文辛(揔一十七首)¶
　　毀譽五¶
　　　　明分(皇甫湜)䜛國(沈顔)毀(叚成式)¶
　　　　諷詐(王藹)内夷檄(程晏)¶
　　時事四¶
　　　讀開元雜報(孫樵)書襃城驛　鞭賈(栁宗元)¶
　　　荆巫(羅隱)¶
　　變化八¶
　　　象化(牛僧孺)移&KR0040;神(司空圖)風&KR0040;對(羅隱)¶
　　　浪翁觀化(元結)時化　丗化¶
　　　蠧化(陸&KR0027;&KR0041;)蟹志¶
　　　　　明分　皇甫湜¶
<pb:KR4h0024_SBCK_049-1b>¶
天下之是非繫於人不懸於迹一於分不定於所爲孰謂人君子¶
小人是也孰謂分君子小人之别是也彼誠君子矣爲之無不是¶
彼誠小人矣動而之非故君子&KR0204;人之過爲嫉惡譽人之善爲樂¶
賢言巳之光美擬於堯禹參於天地爲昌言順則爲周公變則爲¶
伊尹其心定矣其歸一矣雖萬殊百化一於君子而巳所謂左之¶
右之君子冝之右之左之君子有之小人者不然其過人爲毀訾¶
其譽人爲比周言巳之光美爲矜夸變則爲賊順則爲僞其心定¶
矣其歸一矣雖萬殊百化一於小人而巳所謂天下之惡皆歸焉¶
余故曰天下是非繫於人不懸於迹一於分不定於所爲橫天地¶
絶古今人之所由者二而巳¶
　　　　䜛國　沈顔¶
知佞之䜛䜛忠不知佞之䜛䜛國故人君弗爲意也且曰彼誠佞¶
邪予不過寵一臣彼誠忠邪予不過黜一臣予授天命有天下豈¶
少&KR0002;人乎奈何咈予心而不知寵一佞而百佞進黜一忠而百忠¶
<pb:KR4h0024_SBCK_049-2a>¶
退矧忠者寡而佞者衆乎是以宰嚭䜛子胥而吳滅趙高䜛李斯¶
而秦亡無極䜛伍奢而楚昭奔靳尚䜛屈原而楚懷囚愚故曰知¶
佞之䜛䜛忠不知佞之䜛䜛國悲夫¶
　　　　毀　叚成式¶
古之非人也張口沫舌&KR0204;數於衆人人得而防之今之非人也有¶
張其所違嚬慼而憂之人不得而防也豈雕刻機杼有&KR0075;巧乎言¶
非有乎¶
　　　　諷詐　王藹¶
禮法不可斯須而去有以禮法而爲災忠信不可斯須而去有以¶
忠信而爲禍禮法非災人之端忠信非禍人之本理或有害則禮¶
法忠信爲禍人之萌狂瞽人之所惡也效之則恐不及其眞荒酗¶
人之所恥也履之則恐不自其性狂瞽誠可惡也荒酗誠可恥也¶
臨難而保全則狂瞽荒酗爲藏身之藪禮法忠信直也狂瞽荒酗¶
詐也以之保全則直不如詐之功嗚呼三皇之前無所用五帝之¶
<pb:KR4h0024_SBCK_049-2b>¶
後無所不用¶
　　　　内夷檄　程晏¶
四夷之民長有重譯而至慕中華之仁義忠信雖身出異域能馳¶
心於華吾不謂之夷矣中國之民長有倔強王化忘弃仁義忠信¶
雖身出於華反竄心於夷吾不謂之華矣竄心於夷非國家之竄¶
爾也自竄心于惡也豈止華其名謂之華夷其名謂之夷邪華其¶
名有夷其心者夷其名有華其心者是知棄仁義忠信於中國者¶
即爲中國之夷矣不待四夷之侵我也有悖命中國專倨不王棄¶
彼仁義忠信則不可與人倫齒豈不爲中國之夷乎四夷内嚮樂¶
我仁義忠信願爲人倫齒者豈不爲四夷之華乎記吾言者夷其¶
名尚不爲夷矣華其名反不如夷其名者也¶
　　　　讀開元雜報　孫樵¶
樵曩於襄漢閒得數十幅書繫日條事不立首末其略曰某日皇¶
帝親耕籍田行九推禮某日百寮行大射禮於安福樓南某日安¶
<pb:KR4h0024_SBCK_049-3a>¶
北諸蕃君長請扈從封禪某日皇帝自東封還賞賜有差某日宣¶
政門宰相與百寮廷諍十刻罷如此凡數十百條樵當時未知何¶
等書徒以爲朝廷近所行事有自長安來者出其書示之則曰吾¶
居長安中新天子嗣國及窮虜自潰則見行南郊禮安有籍田事¶
乎況九推非天子禮邪又甞入太學見叢甓&KR0018;工而起&KR0002;皇堂者¶
就視得石刻乃射堂舊址則射禮廢巳乆矣國家安得行大射禮¶
邪自&KR0028;巳東水不敗田則旱敗苗百姓入常賦不足至有賣子爲¶
豪家役者吾甞背華走洛遇西戍還兵千人縣給一食力屈不支¶
國家安能東封從官禁兵安所仰給邪北虜驚&KR1029;邊甿勢不可控¶
宰相馳出責戰尚未報功況西&KR0028;復驚於西戎安有扈從事邪武¶
皇帝時以御史竊議宰相事望嶺南走者四人至今卿士齚舌相¶
戒況宰相陳奏於仗乎安有廷奏諍事邪語未及終有知書者自¶
外來曰此皆開元政事蓋當時條布於外者樵後得開元録驗之¶
條條可復云尚以爲前朝所行不當盡爲墜典及來長安日見條¶
<pb:KR4h0024_SBCK_049-3b>¶
報朝廷事者徒曰今日除某官明日授某官今日幸于某明日畋¶
于某誠不&KR0011;數十幅書樵恨生不爲太平男子及覩開元中事如¶
奮臂出其間因取其書帛其縵志其未凡&KR0024;缺文者十三正詭文¶
者十一是歲大中五年也¶
　　　　書襃城驛　孫樵¶
襃城驛號天下第一及得寓目視其沼則淺混而茅視其舟則離¶
敗而膠庭除甚蕪堂廡甚殘烏覩其所謂宏麗者訊於驛吏則曰¶
忠穆公甞牧梁州以襃城控二節度治所龍節虎旗馳驛奔軺以¶
去以來轂交蹄劘由是崇侈其驛以示雄大蓋當時視他驛爲壯¶
且一歲賔至者不下數百輩苟夕得其庇饑得其飽皆暮至朝去¶
者寧有顧惜心邪至如棹舟則必折篙破舷碎鷁而後止漁釣則¶
必枯泉汨泥盡魚而後止至有飼馬於軒宿隼於堂凡所以汚敗¶
室廬糜毀器用官小者其下雖氣猛可制官大者其下益暴橫難¶
禁由是日益碎破不與曩&KR0011;某曹八九輩雖以供饋之&KR0169;一二力¶
<pb:KR4h0024_SBCK_049-4a>¶
治之其能&KR0024;數十百人殘暴乎語未旣有老甿&KR0015;於傍且曰舉今¶
州縣皆役也吾聞開元中天下富蕃號爲治平踵千里者不裹糧¶
長子孫者不知兵今者天下無金革之聲而戸口日益破疆場無¶
侵削之虞而墾田日益寡生民日益困財力日益竭其故何哉凡¶
與天子共治天下者刺史縣令而巳以耳目接於民而政令速於¶
行也今朝廷命官旣巳輕任刺史縣令而又促數於更易且刺史¶
縣令逺者三歲再更故州縣之政苟有不利於民可以出意革去¶
者其在刺史則曰我即去何用如此當愁醉醲當饑飽鮮囊帛匱¶
金&KR0015;與秩終嗚呼州縣者眞驛邪矧更代之&KR0169;&KR0219;吏因縁恣爲奸¶
欺以賣州縣者乎如此而欲望生民不困財力不竭戸口不破墾¶
田不寡難哉予旣揖退老甿條其言書於襃城驛屋壁¶
　　　　鞭賈　栁宗元¶
市之鬻鞭者人問之其賈直五十必曰五萬復之以五十則伏而¶
&KR0015;之以五百則小怒五千則大怒必五萬而後可有富者子適市¶
<pb:KR4h0024_SBCK_049-4b>¶
買鞭出五萬持以夸予予視其首則拳蹙而不遂視其握則蹇仄¶
而不植其行水者一去一來而不相承其節朽黒而無文搯之滅¶
爪而不得其所窮舉之翲然&KR0002;揮虚焉余曰子何取於是而不愛¶
五萬曰吾愛其黃而澤且賈者云余乃召僮爚湯以濯之則遬然¶
枯蒼然白則黃者梔也澤者蠟也富者不恱然猶持之三年後出¶
東郊爭道長樂坂下馬相踶因大擊鞭折而爲五六馬踶不巳墜¶
之地傷焉視其内則空空然其理&KR0002;糞壤無所賴者今之梔其貌¶
蠟其言以求賈伎於朝者一誤而過其分則喜當其分則反怒曰¶
余曷不至於公卿然而至焉者亦良多矣居無事雖過三年不害¶
當其有事驅之於陳力之列以禦乎物以夫空空之内糞壤之理¶
而以責其大擊之效惡有不折其用而獲墜傷之患者乎¶
　　　　荆巫　羅隱¶
荆楚人&KR0075;祀者舊矣有巫頗聞於鄕閭其&KR0004;爲人祀也筵席尋常¶
歌迎舞將祈疾者徤起祈歲者豐穰其後爲人祀也羊猪鮮肥清¶
<pb:KR4h0024_SBCK_049-5a>¶
酤滿巵祈疾得死祈歲得饑里人忿焉而思之未得適有言者曰¶
吾昔游其家也其家無甚累故爲人祀誠必罄乎中而福亦應乎¶
外其胙必散之其後男女蕃息焉衣食廣大焉故爲人祀誠不得¶
罄於中而神亦不歆乎外其胙且入其家是人非前聖而後愚蓋¶
牽於心而不暇及人耳以一巫用心尚爾況異於是者乎¶
　　　　象化　牛僧孺¶
象龍禱&KR0040;三月不應巫病民咨王甚愁儒有言曰王無愁也象之¶
誤也夫龍善化&KR0040;而時在乎天天使&KR0040;龍得化不使&KR0040;龍不得化¶
聖人象龍而救民是乃象其化者也龍之性善學者人之心故象¶
性莫&KR0002;心而巳使性非心可象則鳴鳩之性均而木刻鳲鳩足以¶
象均邪獬豸之性觸而瑰飾獬豸冠足以象觸邪龍以性善化而¶
龍於化人者衣衮則其象不以土木亦明矣湯是以龍其聦而深¶
無不聞也龍其明而高無不見也言&KR0002;出爲雲而物仰之有隂智¶
&KR0002;躍乎淵而物觸之有&KR0243;天而不&KR0040;百姓視王爲雨也雖七歲炎¶
<pb:KR4h0024_SBCK_049-5b>¶
炎不聞有咨者而況三月哉¶
　　　　移&KR0040;神　司空圖¶
夏滿不&KR0040;民前後走神所刳羊豕而跪乞者凡三而後得請民大¶
喜且將報祀愚獨以爲惑何者天以神乳育百苗榖必時旣豐然¶
後民相率以勞神之勤於事而祀焉今始恡其施以愁疲民是神¶
怠天之職也必希民之求而遂應是神玩天之權也旣應而俾民¶
輸怨於天歸惠於已是神攘天之德也推怨何以爲義利腥膻之¶
饋何以爲仁怠天下之事何以爲敬蔑是數者何以爲神假曰非¶
吾所得顓然知民之情而不時請於上是亦徒偶於位此愚所以¶
惑也噫天不可終謾民不可乆侮竊爲神危之奈何¶
　　　　風&KR0040;對　羅隱¶
風&KR0040;雪霜天地之所權也山川藪澤&KR0017;神之所伏也故風&KR0040;不時¶
則歲有饑饉雪霜不時則人有疾病然後禱山川藪澤以致之則¶
風&KR0040;雪霜果爲&KR0017;神所有也明矣得非天之高不可以周理而&KR0009;¶
<pb:KR4h0024_SBCK_049-6a>¶
之山川地之厚不可以自運而慿之&KR0017;神茍祭祀不時則饑饉作¶
報應不至則疾病生是&KR0017;神用天地之權也而風&KR0040;雪霜爲牛羊¶
之本矣復何歲時爲復何人民爲是以大道不旁出懼其弄也大¶
政不問下懼其偷也夫欲何言¶
　　　　浪翁觀化(并序)元結¶
浪翁山野浪老也聞元子亦浪然在山谷病中能記水石草木蟲¶
豸之化亦來&KR0003;常所化凡四&KR0003;¶
　　　　有無相化¶
浪翁曰隂陽之氣化爲四時四時形化爲萬物萬物形全是無化¶
有萬物形盡是有化無此有無相化之&KR0003;¶
　　　　有化無¶
浪翁曰人或云我立於東西望萬里目極則無人我兩忘終丗相¶
無此有無有無相化之&KR0003;¶
　　　　無化有¶
<pb:KR4h0024_SBCK_049-6b>¶
浪翁曰人或云我來於南北行萬里至無不有人我兩求終丗相¶
有此無有無有相化之&KR0003;¶
　　　　化相化¶
浪翁曰吾觀化於無也何無不有吾觀化於有也何有不無有無¶
更化日以相化化言何極化言何窮¶
　　　　時化¶
元子聞浪翁&KR0003;化化無窮極因論諭曰翁亦未知時之化也多於¶
此乎曰時焉何化我未之記元子曰於戲時之化也道德爲嗜慾¶
化爲險薄仁義爲貪暴化爲凶亂禮樂爲耽&KR0075;化爲侈靡政敎爲¶
煩急化爲苛酷翁能記於此乎時之化也夫婦爲溺惑所化化爲¶
犬豕父子爲惽慾所化化爲禽獸兄弟爲猜忌所化化爲讎敵宗¶
戚爲財利所化化爲行路朋友爲丗利所化化爲市兒翁能記於¶
此乎時之化也大臣爲威權所恣忠信化爲姦謀庻官爲禁忌所¶
拘公正化爲邪佞公族爲猜忌所限賢哲化爲庸愚人民爲征賦¶
<pb:KR4h0024_SBCK_049-7a>¶
所傷州里化爲禍邸姦凶爲恩幸所迫厮皁化爲將相翁能記於¶
此乎時之化也山澤化爲井陌或曰盡於草木原野化爲狴犴或¶
曰殫於鳥獸江湖化爲鼎鑊或曰暴於魚鼈祠廟化爲宫寢或曰¶
數於祀禱翁能記於此乎時之化也情性爲風俗所化無不作徂¶
狡詐誑之心聲呼爲風俗所化無不作諂媚僻&KR0075;之辭顔容爲風¶
俗所化無不作姦邪慼促之色翁能記於此乎¶
　　　　丗化¶
浪翁聞元子&KR0003;時化歎曰吾昔聞丗化可&KR0003;又異於此昔世之化¶
也天地化爲斧鑕日月化爲豺虎山澤化爲州里草木化爲宗族¶
風&KR0040;化爲邸舎雪霜化爲衣裘呻吟化爲常聲糞汚化爲&KR0413;肉一¶
息化爲于歲烏犬化爲君子元子惑之浪翁曰子不聞往昔丗之¶
化也四海之内巷戰門&KR0242;斷骨腐肉萬里相藉天地非斧鑕也邪¶
人民暗夜盜起求食晝遊則死傷相及日月非豺虎也邪人民相¶
與&KR0009;身命於絶崖深谷之底始能聲呼動息山澤非州里也邪人¶
<pb:KR4h0024_SBCK_049-7b>¶
民奔走非深林薈叢不能藏蔽草木非宗族也邪人民去鄕國入¶
山海千里一息力盡暫休風雨非邸舎也邪人民相持於死傷之¶
中祼露而行霜雪非衣裘也邪人民勞苦相&KR0072;瘡痍相痛老弱&KR0012;¶
獨相苦死亡不相救呻吟非常聲也邪人民多饑餓溝瀆病傷道¶
路糞汚非梁内也邪人民奔亡濳伏戈矛相拂前傷後死免而存¶
者一息非千歲也邪僵王腐&KR0056;相枕路隅鳥獸讓其骨肉烏犬非¶
君子也邪¶
　　　　蠧化　陸&KR0027;&KR0041;¶
橘之蠧大如小&KR0204;首&KR0018;特角身蹙蹙然&KR0011;蝤蠐而青翳葉仰齧饑¶
&KR0094;之速不相上下人或棖觸之輙奮角而怒氣色桀驁一旦視之¶
儗然弗食弗動明日復往則蛻爲胡蝶矣力力拘拘其翎未舒䄡¶
黒韝蒼分朱閒黃腹塡而橢(堕)緌纎且長乆醉方寤羸枝不揚又¶
明日往則&KR0029;薄風露攀縁草樹聳空翅輕瞥然而去或隱蕙&KR0169;或¶
留篁端翩旋軒虚颺曵紛拂甚可愛也須&KR0119;犯蝥網而膠之引絲¶
<pb:KR4h0024_SBCK_049-8a>¶
環&KR0414;牢&KR0002;拲桔人雖甚憐不可解而縦矣噫秀其外&KR0011;有文也嘿¶
其中&KR0011;有德也不朋而遊&KR0011;絜也無嗜而食&KR0011;廉也向使前不知¶
爲橘之蠧後不見觸蝥之網人謂之鈞天帝居而來今復還矣天¶
下大橘也名位大羽化也封略大蕙篁也苟滅德忘公崇浮飾傲¶
榮其外而枯其内害其本而窒其源得不爲大蝥網而膠之乎觀¶
吾之蠧化者可以惕惕¶
　　　　蟹志¶
蟹水族之微者其爲蟲也有籍見於禮經載於國語楊雄太玄辭¶
晉春秋勸學等篇考於易象爲介&KR0011;與&KR0027;鼈剛其外者皆乾之屬¶
也周公所謂旁行者歟叅於藥錄食䟽蔓延乎小&KR0003;其智則未聞¶
也唯左氏紀其爲災子雲譏其躁以爲郭索後蚓而巳蟹始窟穴¶
於沮洳中秋冬交必大出江東人云稻之登也率執一穗以朝其¶
魁然後從其所之蚤夜觱沸&KR0204;江而奔漁者緯簫承其流而障之¶
曰蟹斷(鍜)斷(短)其江之道焉爾然後奔紛越軼遯而去者十六七¶
<pb:KR4h0024_SBCK_049-8b>¶
旣入于江則形質䆮大於舊自江復趨于海如江之狀漁者又斷¶
而求之其越軼遯去者又加多焉旣入于海形質益大海人亦異¶
其稱謂矣嗚呼穗而朝其魁不近於義邪捨沮洳之江海自微而¶
務著不近於智邪今之學者始得百家小&KR0003;而不知孟軻荀揚之¶
道或知之又不汲汲於聖人之言求大中之要何也百家小&KR0003;沮¶
洳也孟軻荀揚聖人之瀆也六籍者聖人之海也茍不能捨沮洳¶
而求瀆以至于海是人之智反出水蟲下能不悲夫吾是以志其¶
蟹¶
重校正唐文粹卷第四十九¶
