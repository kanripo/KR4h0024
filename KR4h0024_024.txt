# -*- mode: mandoku-view -*-
#+TITLE: 唐文粹
#+DATE: 2015-09-23 10:31:57
#+PROPERTY: JUAN 24


　賛乙(總二十八首/)¶
　　孝子一¶
　　　　二孝賛(李華/)¶
　　　古賢四¶
　　　　四皓賛(梁肅/)
<pb:KR4h0024_WYG_024-1b>
　　　商山四皓畫圗賛(韋渠年/)¶
　　　　四皓後賛(李華/)
　　　　四公子賛(潘存實/)¶
　　　名臣一¶
　　　　鳳閣王侍郎傳論賛(李翰/)¶
　　　浮圗十一¶
　　　　三如來賛(梁肅/)
　　　　西方浄土變相賛(李白/)
<pb:KR4h0024_WYG_024-2a>
　　　　藍田法池寺二法堂賛(張説/)¶
　　　　誌公畫賛(李白/)
　　　　達磨和尚法門義賛(釋皎然/)<md:KR4h0024_SBCK_024-1b>¶　　　　天台和尚法門義賛
　　　　能秀二祖賛¶
　　　　誌公賛
　　　　唐大通和尚法門義賛¶
　　　　唐鶴林和尚法門義賛
<pb:KR4h0024_WYG_024-2b>
　　　　李居士賛(李白/)¶
　　　圗畫六¶
　　　　龍馬圗賛(栁宗元/)
　　　　騶虞畫賛(白居易/)
　　　　貘屏賛¶
　　　　畫鵰賛
　　　　怪松圗賛(陸龜蒙/)¶
　　　　金鄉薜少府㕔畫鶴賛(李白/)
<pb:KR4h0024_WYG_024-3a>
　　　鷙鳥一¶
　　　　雙白鷹賛(蘇頲/)¶
　　　絶藝一¶
　　　　裴昊將軍射虎圗賛(李翰/)¶
　　　雅樂二¶
　　　　霹靂琴賛(栁宗元/)
　　　　琴賛(李白/)¶
　　　橋梁一<md:KR4h0024_SBCK_024-2a>¶
<pb:KR4h0024_WYG_024-3b>
　　　　蒲津橋賛(張説/)¶
　　二孝賛(并序/)　　　　　　　李　華¶
靈武二孝曰侯知道程俱羅目不覩朝廷之容耳不聞
韶夏之聲¶足不登齊魯之境所見戎馬旃裘參於夷狄
而能生養以孝沒奉¶以哀穿壙起墳出於身力鄉人助
之者哭而反之廬於冢次號泣¶無節侯氏七年矣程氏
三年矣根於天性陶我孝理其至乎哉埃¶垢積首草生
髮間每大漠晨空連山夜寂人烟四絶虎豹與鄰擁¶墳
<pb:KR4h0024_WYG_024-4a>
椎膺聲氣咽塞下入九泉上徹九天背爛心朽皮枯節
攣草木¶先秋而凋落景氣不時而凝閉殊鳥異獸助之
悲號萬物有極此¶哀無窮大哉二子能以孝終始乎語
曰孝如曽參不忍離其親生¶旣不忍殁忍離之哉二子
之孝過於曽氏矣昔吳起忍與母盟陳¶湯忍匿父䘮起
謀復楚霸而戮死湯功釋漢恥而囚廢神道昭昭¶若何
無報九州之衆誰非人子踐霜露者聞風永懐士有感
一諾¶一顧猶或與之死生嘉一草一木猶或為之歌詠
<pb:KR4h0024_WYG_024-4b>
而况百行之宗<md:KR4h0024_SBCK_024-2b>¶終天之慼乎華奉使朔陲欲親往弔焉
屬河凌絶渡願言不果憑¶軾隔川寄聲二孝同為賛一
章敢旌善人以附惇史其文曰¶
厥初生人有君有親孝於親者為子忠於君者為臣兆
自天命降¶成人倫背死不義忘生不仁愚及知就為之
禮文禮文不能節其¶哀繄道徳之元純至哉侯氏創鉅
病殷手足胼胝成此髙墳蔬果¶為奠茅蒲為茵其奉也
敬其生也貧大漠黄沙空山白雲柏庭既¶夕松路未晨
<pb:KR4h0024_WYG_024-5a>
寇戎接境豺狼成羣夜黑飇動如臨鬼神哭無常聲¶逈
徹蒼旻風雨漂摇支體鱗皴色慘莪蒿聲酸棘薪苴斬
三年爾¶獨終身邑子程生其哀也均顧後絶配瞻前無
鄰冬十一月河冰¶塞津吾將弔之其路無因寄誠斯文
揮涕河濵¶
　　四皓賛(并序/)　　　　　　　　梁　肅¶
道可佐皇而隘於帝治是以崆峒箕山之長揖於軒堯
也徳宜輔¶王而偶生霸世則四皓之所以晦明於漢氏
<pb:KR4h0024_WYG_024-5b>
也噫周道絶而王澤¶涸秦短世而漢雜興六合披攘兵
不暇戢則四公軒軒然鴻飛干<md:KR4h0024_SBCK_024-3a>¶冥時也天下大寳一人
攸繫苟蔑嫡崇庶則亂是用長而公僂僂¶然俯定儲后
權也處則以時出則以權時以全已之道權以安天¶下
之器得非知㡬者歟易謂知㡬其神乎四公體之故曰
時合道¶合時塞道塞生非其時與道消息四公之謂與
賛曰¶
秦失其鹿豪傑並逐鸞鳳何依白雲深谷英英南山采
<pb:KR4h0024_WYG_024-6a>
采紫芝漢¶以劍起吾誰與歸栖心化元澹泊無為禮物
雖至先生黙而惟彼¶貞石確不可轉儲皇不安我徳用
顯大君是驚恵位是寧四公屈¶身天下和平弋者何思
鴻飛冥冥¶
　　商山四皓畫圗賛(并序/)　　　　韋渠年¶
故人清河房茂長刺商山成簡静之化曰隠居之類也
畫兹圗以¶貺予緬乎沉吟想似之不足故為文以懿之
詞曰
<pb:KR4h0024_WYG_024-6b>
煥煥煌煌為珪為璋孰光乎不耀之光幽幽深深為山
為林孰繫¶乎不繫之心足知乎虚室生自𤣥門不闗流
水去住清風往還豈¶比夫稷𢍆在世巢由在山一物有
累兩心不閑者哉閑之謂何簮<md:KR4h0024_SBCK_024-3b>¶裾薜蘿本不干我豈云
其他熙熙忻忻與時為春匡漢避秦惟兹¶四人于徳之
鄰不孤其身于磵之濱不迷其津繪事既素孰知其¶故
想像儀形念兹丹青曄曄紫芝深谷逶迤俯仰今古空
林住時¶鳳豈無徳鸞皆有羣出處語黙商山白雲
<pb:KR4h0024_WYG_024-7a>
　　四皓後賛　　　　　　　　　李　華¶
時濁代危賢人去之商洛深山鸞鳳潜飛漢以霸興皇
王道衰玉¶帛雖至先生不歸吾非固然可動而起痝眉
皓髮來䕶太子至尊¶動容奪嫡心已四賢暫屈天下定
矣返駕商山白雲千里¶
　　四公子賛(并序/)　　　　　　潘存實¶
四君當齊楚趙魏之盛門客三千人聞者孰不慕之有
未達則孰¶不曰一朝富且貴必然嗚呼自四君殁千載
<pb:KR4h0024_WYG_024-7b>
之間豈無貴於四君¶者豈無富於四君者而然者其誰
既富貴則曰彼四子徒沽名爾¶三千之人何為哉悲夫
人之貴也為身四君之貴也為人富貴皆¶知可及也而
富貴之心與貧賤之心不相負者愚則未見其及也<md:KR4h0024_SBCK_024-4a>¶賛
曰¶
四人為身萬二千人為耳目四人為梁萬二千人為榱
桷有危可¶平有死可生豈彼威憑實惟義争嗟乎人之
家或財不自與心不¶自是妻不睦夫父不慈子而况乎
<pb:KR4h0024_WYG_024-8a>
萬二千士懿哉恨目不覩此¶
　　鳳閣王侍郎傳論賛(并序/)　　　李　翰¶
論曰王氏之先盖出於有周自后稷公劉迨乎大王王
季以至文¶武成康累聖重光以成王業故能卜世三十
卜年七百天所命也¶下及靈王厥徳雖衰而天命未改
有太子晉者登仙于伊洛之間¶其後代子孫遂稱為王
氏考其綿系不亦逺乎既而姬氏運窮戰¶國蜂起有錯
為魏將翦為秦將咸以武功翊扶霸業宏謀逺略二¶國
<pb:KR4h0024_WYG_024-8b>
賴焉自秦至漢有吉有駿為漢代名賢自漢至晉有覽
有祥為¶晉室公輔時徐州刺史吕虔檄祥為别駕虔有
佩刀工者相之以¶為三公之器虔謂祥曰苟非其人刀
或為害卿有公輔之量故以¶相與祥固辭不獲而後受
之祥在魏為司空太尉封睢陵侯晉武<md:KR4h0024_SBCK_024-4b>¶帝踐祚拜太保
爵為公年八十餘賜几杖不朝為國元老祥臨薨¶以佩
刀授其弟覽曰汝後必興足稱此刀覽拜光禄大夫封
即丘¶子門施行馬覽生撫軍長史裁裁生丞相始興文
<pb:KR4h0024_WYG_024-9a>
獻公導匡輔中¶興遷都建業元帝倚以宰衡之任而王
氏盛於江左矣其正緒也¶則悦洽珣珉以𢎞雅清亮重
於時其傍枝也則渾戎衍經以曠達¶夷坦髙於物若乃
器宇崇邈風鑒昭朗則宋侍中左光禄大夫開¶府儀同
三司特進豫寧文侯其人也忠肅恭懿宣慈恵和則宋
侍¶中金紫光禄大夫開府豫寧忠敏侯其人也開物成
務緯地經天¶則齊中書監尚書令太尉南昌文獻公其
人也廉正澄絜恬虚簡¶潤則梁侍中金紫光禄大夫中
<pb:KR4h0024_WYG_024-9b>
書令南昌安侯其人也美幹英姿¶通機敏藝則梁侍中
金紫光禄大夫五兵尚書南昌章侯其人也¶博學髙才
鴻筆麗藻則周内史太子太保驃騎將軍開府儀同三¶
司司空司徒石泉康公其人也有典有則如珪如璋則
隋安都郡¶太守石泉侯其人也道韻清穆徳徽光劭則
太子舍人荆王府司<md:KR4h0024_SBCK_024-5a>¶馬皇朝贈魏州刺史其人也其餘
枝分葉散岳峙川流孝範忠規¶仁聲義烈女嬪帝子男
尚王姬公侯保輔之尊令僕卿尹之貴紐¶龜鳴玉紫葢
<pb:KR4h0024_WYG_024-10a>
朱軒赫奕蟬聨繽紛菴藹市朝亟改而無替舟壑驟¶遷
而不易衣冠禮樂百代傳之而比肩人物風流四海望
之而延¶頸豈不美哉雖復魯三桓之子孫鄭七穆之宗
族晉之欒范齊之¶國髙張氏之七葉貂蟬楊家之四世
台衮石奮石慶恭睿重規胡¶質胡威清廉疊軌父子儒
學桓榮與桓郁相承兄弟文章陸機與¶陸雲齊舉未足
以延兹家範麗我門輝所謂積善之家必有餘慶¶盛徳
必有百世之祀者也善乎郭景純之言淮水絶王氏滅
<pb:KR4h0024_WYG_024-10b>
此非¶其效歟石泉公承積徳之基挺舉和之氣髫齓之
嵗便能竭力以¶事親其性純篤率由而至精神朗晤特
異常童好學讀書略無懈¶倦常研味經史雖寢食有所
不遑纔及成童已為博達朋侣推薦¶束髪而就列焉厯
仕州郡咸以材能底績既以賢良文學舉又以¶夙行公
方進遂乃昇臺府拜卿僕三典名嶽一佐神州始學之
今<md:KR4h0024_SBCK_024-5b>¶得而行之以明察樂姦豪以慈恵撫孤弱以謹靖成
公務以清白¶杜私求珠玉非所寳脂膏不能潤故能
<pb:KR4h0024_WYG_024-11a>
整綱肅紀不令而行千里¶應其言百姓歸其徳所謂愷
悌君子人之父母者也及其翔鳳池¶執螭劍出納王命
弼諧帝猷理在將順怡然而奉㫖事當進色偘¶然而犯
鱗常欲興禮制樂簡刑寛政奬儒術抑吏道正風俗厚
人¶倫乃籧瑗之忠誠史魚之端操孟公綽之不欲季文
子之無私羊¶興祖之衣惟葛袍公孫𢎞之食惟粟飯陳
寵之奏藁咸削孔光之¶温樹不言公之行事立名殆出
於數公之右矣由是特為上所親¶倚常以忠賢許之其
<pb:KR4h0024_WYG_024-11b>
好古博學述作無倦之心於千載之表騁思¶於九流之
域雖堆案盈机積訟充庭汗簡懐鉛晷刻無捨所莅之¶
職由中及外或考其事或相厥土博採前志旁求故實
輙加撰録¶無或闕遺至以祖徳家聲前言往行追述編
紀動成部帙有忠孝¶之道焉有禮義之規焉有經邦之
則焉有正家之訓焉固可以詒¶厥孫謀播乎長世者也
易曰君子體仁足以長人嘉㑹足以合禮<md:KR4h0024_SBCK_024-6a>¶利物足以和
義貞固足以幹事又曰君子進徳脩業忠信所以進¶徳
<pb:KR4h0024_WYG_024-12a>
也脩辭立其誠所以居業也又曰君子學以聚之問以
辨之寛¶以居之仁以行之詩曰瑟兮僴兮赫兮烜兮有
斐君子終不可諼¶兮道盛徳至善人所不能忘也又曰
樂只君子邦家之基又曰嘉¶樂君子顯顯令徳宜民宜
人受禄于天若石泉公者可謂備君子¶之徳矣其為聖
朝輔佐受天之禄也宜哉賛曰¶
仙緒山賔靈液流津積徳累仁生賢清神孝以事親忠
以為臣履¶道正身秉國之鈞君子哉若人尚徳哉若人
<pb:KR4h0024_WYG_024-12b>
　　三如來畫像賛(并序/)　　　　　梁　肅¶
法王之身有三曰法曰報曰應報身從無邉功徳生應
身依無邉¶衆生生法身從如如無有生分别説三其極
一貫原夫大道之體¶離一切相是其本也積大徳施大
恵合大道成大身是其報也出¶入十界隨所利見如水
月鏡是其應也自因至果故不得不有其¶報病一切病
故不得不行其應應亦名也報亦名也名乎哉其實<md:KR4h0024_SBCK_024-6b>¶相
之賔乎經云觀身實相觀佛亦然嘗試思之以為衆生
<pb:KR4h0024_WYG_024-13a>
盖反佛¶者也是三相在佛為三徳在凡為三障一者生
死生死即空寂空¶寂即法身也二者煩惱煩惱即智慧
智慧即報身也三者結業結¶業即解脱解脱即應身也
三徳成於悟三障成於迷迷而不復也¶遂自絶於佛乗
哀哉予嘗齋心命工裂素作繪聖徳之形容可舉¶目而
見見而復思思而後知至知至之路葢由是矣瞻仰之
不足¶遂為之賛庶觀者有以三如來不在心外不可以
有無心取
<pb:KR4h0024_WYG_024-13b>
大哉法體體如虚空不始不終不垢不浄不邉不中是
謂湼槃是¶謂法身諸佛性海无上正真¶
　　　右賛毗盧遮那佛¶
妙哉報體體法而天由清浄功徳色無礙徳色無礙成
實智慧範¶圍法界盡未來際¶
　　　右賛盧舍那佛¶
神哉化功萬化无方休有烈光以百億色身播百億國
土啟權顯<md:KR4h0024_SBCK_024-7a>¶實或黙或語示我寂滅雙林之下
<pb:KR4h0024_WYG_024-14a>
　　　右賛釋迦牟尼佛¶
三聖一身本无有異恒沙諸佛其道一致衆生唯妄竟
妄斯至懸¶象著明用鑒心地¶
　　　右總賛¶
　　金銀泥畫西方浄土變相賛(并序/)李　白¶
我聞金方之西日沒之所去中華十萬億刹有極樂世
界焉彼國¶之佛身長六十萬億恒沙由旬睂間白毫向
右宛轉如五須彌山¶目光清白若四大海水端坐説法
<pb:KR4h0024_WYG_024-14b>
湛然常存沼明金沙岸列珍樹¶欄楯彌覆羅網周張車
璖瑠璃為樓殿之飾玻璃馬腦耀階砌之¶榮皆諸佛所
證無虚言者金銀泥畫西方浄土變相盖馮翊郡太¶夫
人奉為亡夫湖州刺史韋公之所建也夫人藴冰玉之
清敷聖¶善之訓伉儷義大希拯拔於幽塗父子恩深用
薰脩於景福誓捨¶珍物購求名工圗金創瑞繪銀設像
八功徳水波動青蓮之池七<md:KR4h0024_SBCK_024-7b>¶寳香花光映黄金之地清
風所拂如生五音百千妙樂咸疑動作¶若已發願及未
<pb:KR4h0024_WYG_024-15a>
發願若已當生及未當生精念七日必生其國功¶徳㒺
極酌而難名賛曰¶
向西日沒處遥瞻大悲顔目浄碧海水身光紫金山勤
念必往生¶是故稱極樂珠網珍寳樹天花散香閣圗畫
了在眼願託彼道場¶以此功徳海冥祐為舟梁八十一
劫罪如風掃輕霜諦觀無量夀¶長放玉毫光¶
　　藍田法池寺二法堂賛(并序/)　　張　¶説
法池西三歸院二法堂兹寺長老初上禪師所造也禪
<pb:KR4h0024_WYG_024-15b>
師俗姓彭¶名知至性篤孝執親之䘮七日不食微言密
行志道探𤣥究易老¶莊太一之㫖善正書擅鍾王品格
其㸃畫宛秀毫縷必見如折槁¶荷磨文石筋理灑颯固
非人力之所致也中朝名士山藪髙尚法¶流開勝逺近慕
焉及晚年専意於禪頌生平藝業脱若遺塵矣常¶歎曰
帝王父母許我出家雨露生成恩惟一揆依如來教創
是功<md:KR4h0024_SBCK_024-8a>¶徳萬一乎獻福二宫潜祐七祖將與一切咸登道
場於是三歸堂¶以長安元年辛丑子月望日癸未立善
<pb:KR4h0024_WYG_024-16a>
法堂以開元元年癸丑正¶月望日戊辰建禪師母弟仁
琬弟子沙門啟疑及沙彌令哲左右¶斯業實有力焉乃
作二法堂賛
　　三歸堂賛¶
敬告諸佛子一心清浄觀欲求正真道當從信根入是
佛虚空相¶是法微妙光定慧不相離是僧和合義人空
法亦空二空亦復空¶住心三空寳是名三歸處¶
　　善法堂賛
<pb:KR4h0024_WYG_024-16b>
至哉初上人建立善法堂彩翠三世佛莊嚴清浄眼能
運無礙心¶普入於一切見若不染色知若不取識是名
真實見亦名解脱知¶佛觀離生滅諸法等如是¶
　　誌公書賛　　　　　　　　　李　白¶
水中之月了不可取虚空其心寥廓無主錦幪鳥爪獨
行絶侣刀<md:KR4h0024_SBCK_024-8b>¶齊尺梁扇迷陳語丹青聖容去住無所¶
　　六賛　　　　　　　　　　　釋皎然¶
　　　達磨和尚法門義賛
<pb:KR4h0024_WYG_024-17a>
我師西來傳乎真訣大輪當路小乗亡轍冥冥世人初
見日月權¶跡有歸光雲不滅¶
　　　天台和尚法門義賛¶
我立三觀即假而真如何果外强欲明因萬象之性空
江月輪以¶此江月還名法身¶
　　　能秀二祖賛¶
二公之心如月如日四方無雲當空而出三乗同軌萬
法斯一南¶北分宗工言之失
<pb:KR4h0024_WYG_024-17b>
　　　誌公賛¶
大動之地我安其中髙景無氛靈鶴在空出生死泥隨
物有終務¶形骸俗借繢開蒙常攜刀尺精意誰通<md:KR4h0024_SBCK_024-9a>¶　　　唐大通和尚法門義賛¶
觀浄之筌斯言不住四色蓮花白花為喻應知離相或
未圎通吾¶師恵心雲開天空¶
　　　唐鶴林和尚法門義賛¶
真見之體知而不知性猶無主禪何有支我本圎寂湛
<pb:KR4h0024_WYG_024-18a>
而不移聿¶來化人慈力所為¶
　　李居士　　　　　　　　　　李　白¶
至人之心如鏡中影揮斤萬變動不離静彼質我斤揮
風是騁了¶物無二皆為匠郢吾族賢老名喧寫真貌圖
粉繢生為垢塵從白¶得衰與天為鄰儼然不語長存此
身¶
　　龍馬圗賛(并序/)　　　　　　　栁宗元¶
始吾聞明皇帝在位靈昌郡得異馬于河而莫知其形
<pb:KR4h0024_WYG_024-18b>
好事者涿¶人盧遵以其圗來示余其狀龍鱗虺尾拳髦
環目肉鬛馬之靈怪¶有是邪居帝閑㡬二十年從封禪
郊籍鳴和鑾者數十事遇亂帝<md:KR4h0024_SBCK_024-9b>¶西幸至咸陽西入渭水
化龍泳去不知所終且其來也宜于時其¶去也存其神
是全徳也既覩其形不可以不賛¶
靈和粹異孕至神兮倮尾童鬛疏紫鱗兮巍然特出瑞
聖人兮理¶平和樂百禮陳兮鳴鑾在御大路遵兮世尨
道悖還吾真兮哀鳴¶延首渭水濵兮沛焉潜泳旋奫淪
<pb:KR4h0024_WYG_024-19a>
兮淵居海逝靈無鄰兮出處孔¶時類至仁兮嗟爾衆類
孰是倫兮進昏死亂阽厥身兮匪馬之慕¶吾誰親兮賛
之斯圗宜世珍兮¶
　　騶虞畫賛(并序/)　　　　　　　白居易¶
騶虞仁瑞之獸也其所感所食暨形狀質文孫氏瑞應
圗具載其¶事元和元年夏有以騶虞圗贈予者予愛其
外猛而威内仁而信¶又嗟曠代不覿引筆賛之詞曰¶
孟山有獸仁心毛質不踐生芻不食生物有道則見非
<pb:KR4h0024_WYG_024-19b>
時不出三¶季以還退蔵於密我聞其名徴之於書不識
其形得之於圗白質¶黑文猊首虎軀是邪非邪孰知之
乎已矣夫已矣夫前不見其往<md:KR4h0024_SBCK_024-10a>¶者後不見其來者于嗟
乎騶虞¶
　　貘屏賛(并序/)　　　　　　　　白居易¶
貘者象鼻犀首牛尾虎足生南方山谷中寢其皮辟瘟
圗其形辟¶邪予舊病頭風每寢息常以小屏衞其首適
遇畫工偶令寫之按¶山海經此獸食鐵與銅不食他物
<pb:KR4h0024_WYG_024-20a>
因有所感遂為賛曰¶
邈哉竒獸生于南國其名曰貘非鐵不食昔在上古人
心忠質征¶伐教令自天子出劍㦸省用銅鐵羨溢貘當
是時飽食終日三代¶以降王法不一鑠鐵為兵範銅為
佛佛像日益兵刃日滋何山不¶剗何谷不隳銖銅寸鐵
㒺有孑遺悲哉彼貘無乃餒而嗚呼匪貘¶之悲惟時之
悲¶
　　畫鵰賛(并序/)　　　　　　　白居易
<pb:KR4h0024_WYG_024-20b>
夀安令白昊予宗兄也得丹青之妙傳寫之要毛羣羽
族尤是所¶長長慶元年以畫鵰貺予予愛之因題賛云¶
鷙禽之英黑鵰丁丁鉤綴八爪劍插六翎想入心匠寫
從筆精不<md:KR4h0024_SBCK_024-10b>¶卵不鶵一日而成軒然將飛戞然欲鳴毛動
骨活神來著形始知¶造物不必窅𡨕但獲天機則與化
争韓幹之馬籍籍知名薛稷之¶鶴翩翩有聲研工覈能
較真鬬靈豈無他人不如我兄¶
　　怪松圗賛(并序/)　　　　　　陸龜蒙
<pb:KR4h0024_WYG_024-21a>
有道人自天台來示余怪松圗披之甚駭人目根盤于
巖穴之内¶輪囷逼側而上身大數圍而髙不四五尺礧
碋然蹙縮然榦不暇¶枝枝不暇葉有若龍攣虎跛壯士
囚縳之狀道人曰是何物怪如¶是耶子能辨之乎余曰
草木之生安有怪耶苟肥瘠得於中寒暑¶均於外不為
物所凌折未有不挺而茂者也矧松柏乎今不幸出¶於
巖穴之内脞脆者則䃘然之牙伏死其下矣何自奮之
熊為是¶松也雖稚氣初拆而正性不辱及其壯也力與
<pb:KR4h0024_WYG_024-21b>
石鬬乗腸之威悲¶已之軋拔而將升卒不勝其壓擁勇
鬱遏坌憤激訐然後大醜彰¶於形質天下指之為怪木
吁豈異人乎哉天之賦才之盛者蚤不¶得用於世則伏
而不舒薰蒸沉酣日進其道權擠勢奪卒不勝其<md:KR4h0024_SBCK_024-11a>¶阨號
呼呶拏發越赴訴然後大竒出於文彩天下指之為怪
民嗚¶呼木病而後怪不怪不能圗其真文病而後竒不
竒不能駭於俗¶非始不幸而終幸者耶道人曰然為我
賛之賛曰
<pb:KR4h0024_WYG_024-22a>
松生蔭隘巖獄穴械病乎不快卒以為怪擁腫支離神
羞鬼疑道¶人嗟咨筆傳其竒或怪其形或竒于辭吾為
怪魁是以賛之¶
　　金鄉薛少府㕔畫鶴賛　　　　李　白¶
髙堂閑軒兮雖聴訟而不擾圗蓬山之竒禽想瀛洲之
縹緲紫頂¶煙赩丹眸星皎昻然佇眙霍若驚矯形留座
隅勢出天表謂長鳴¶於風宵終寂立於霜曉凝翫益古
俯察逾妍舞疑傾市聴似聞弦¶儻感至精以神變或可
<pb:KR4h0024_WYG_024-22b>
弄景以浮煙¶
　　雙白鷹賛(并序/)　　　　　　　蘇　頲¶
開元乙夘嵗東夷君長白肅眘扶餘而貢白鷹一雙其
一重三斤¶有四兩其一重三斤有二兩皆皓如練色斑
若綵章積雪全映飛¶花碎㸃所謂金氣之英瑶光之精
髙髻偉臆長距秀頸奮發而鋭<md:KR4h0024_SBCK_024-11b>¶堅剛則厲摩天絶海雷
擊飇逝觀其行時令順秋殺指麾應捷顧¶盻餘雄當落
鵬之賞蔑仇鷂之敵實稀代之尤也皇上祗膺聖圗¶欽
<pb:KR4h0024_WYG_024-23a>
若王道方寳賢重糓尊儒食艾後宫撤綺繡前殿焚珠
玉與王¶侯卿士朝夕論思異無所貴輕衞公之好鶴竒
無所珍同漢皇之¶卻馬畋豈務於馳騁獵以存乎蒐狩
未嘗合圍掩羣載羽洒血乃¶强不攫而猛不噬矣然以
萬方入貢懐其來也三年重譯嘉其至¶也故仁為之心
有仁則勇威為之力有威則重況此鳥猛過於衆¶重倍
於凡禮於君則勸忠祭於祖則立敬壯其體則用武綷
其翼¶則成文彼寵而服之鶡也能果榮而戴之蟬也能
<pb:KR4h0024_WYG_024-23b>
絜矧乎職命司¶冦師惟尚父聞箴刺姦擇善為吏盖選
士之是式匪從禽之足云¶此謂備於圗而儆在位也微
臣奉制敢稱賛曰¶
鷹之大者精明竦峻勁而横絶雄則逺振錦文素綵珠
聮玉潤往¶乃奮威將軍所徇鷹之次者勇鋭光芒截海
而至乗風載揚絡以¶紅㸃文其綵章下鞲必中惟吏之
良<md:KR4h0024_SBCK_024-12a>¶　　裴昊將軍射虎圗賛(并序/)　　　李　翰
<pb:KR4h0024_WYG_024-24a>
世稱裴將軍射虎而不及見駕部郎中兼侍御史滎陽
鄭公博物¶好古旌能尚藝于裴氏子得其先人射虎圗
傳以示予壯哉古今¶之未有倫也夫弧矢之用所以服
猛除暴而威戎狄故士生則以¶蓬矢射四方君立則以
五侯選諸侯五侯之正皆飾以熊虎猛獸¶之皮象而射
之也昭除暴不若也周官曰張五侯則逺國屬射而¶中
之威不廷也昭昭乎除暴威逺之義盖射之大端若殺
不加有¶罪威不及不庭雖有百中之功而無一發之矢
<pb:KR4h0024_WYG_024-24b>
彀弓鳥下拾矢猨¶號工則工矣是射之未節開元中山
戎冦邉𤣥宗命將軍守北平¶州且充龍苑軍使以捍薊
之北門公嘗率偏軍横絶漠策匹馬陷¶重圍搖轆轤而
百萬洞開驅橐駞而沙塲一掃聲振北狄氣慴東¶胡稜
威大矣而北平連山廣野地實多虎擇肉於人如有飛
翼荐¶食邉鄙甚於戎夷羣老憂而請焉公於是屏車徒
去矛鍛曰賈予¶餘勇挺身以餌之眈眈甝虓烈烈騰逝
當其威怒也百獸以伏萬<md:KR4h0024_SBCK_024-12b>¶夫莫亢而公馳單騎彀白羽
<pb:KR4h0024_WYG_024-25a>
挑之使來翼之而迴從容返視咫尺¶旋翫心即其度手
張其機左射右拂縈之疊四中皆沒羽倒必應¶弦毛紛
血灑腋洞心穿或叱之而弭伏或箠之而卻走將威有
所¶勝氣有所全精専於中志正於内故能以一人之力
戰羣虎之命¶使鋸牙鉤爪戢而其措雷聲電視消而不
揚猛摧於柔衆怯於獨¶其為易也若獵狐兔聮鶖鶬雖
有矯牙冠羣亦垂頭搨尾應鏑而¶斃如此者凡三十有
一矣其餘竄匿不敢復出大漠之南千里罷¶扃鳥獸咸
<pb:KR4h0024_WYG_024-25b>
若山川以寧胡人服藝畏威不敢南牧願充麾下者五¶
百餘人兹所謂剛猛除暴而戎狄格昔漢飛將軍亦為
北平守擊¶胡有困辱之事射虎有騰傷之患其與將軍
神勇非為侔矣鄭公¶既寫其圗俾予賛之詞曰¶
憬彼山戎噬我封略有羣者虎載肆騰摶邉甿懔懔若
崩厥角將¶軍出塞屏黜車騎進馬前當挺身以餌威有
所服精有所聚氣全¶以雄力果而取震驚矍矍虎反如
䑕威武桓桓人反如虎勁弓雷<md:KR4h0024_SBCK_024-13a>¶霹長矢電激中口穿胷
<pb:KR4h0024_WYG_024-26a>
貫心洞腋視如空皮劃若破的應發連斃¶紛紜枕籍據
鞍遥叱揮箠逆擊閉目沈冥喪精擗易三軍駭呼萬¶靈
動魄海波為騰塞草皆赤卞莊俟鬬方聞兩獲漢將如
飛㡬為¶所扼將軍神勇冠世超昔號㣪未工飲羽非敵
弧矢之設以威四¶方羣虎既夷狄人來降收闥罷扃山
川以寧至今北荒猶畏其靈¶
　　霹靂琴賛(并序/)　　　　　　　栁宗元¶
霹靂琴者零陵湘水西震餘枯桐之為也始枯桐生石
<pb:KR4h0024_WYG_024-26b>
上説者言¶蛟龍伏其竅一夕暴震火之焚至且乃已其
餘硿然倒卧道上震¶旁之民稍柴薪之超道人聞取以
為三琴琴莫良于桐桐之良莫¶良于生石上石上之枯
又加良焉火之餘又加良焉震之于火為¶異是琴也既
良而異合而為美天下將不可載焉微道人天下之¶美
㡬喪余作賛辭識其越之左與右以著其事又益以序
而為它傳辭¶曰¶
惟湘之涯惟石之危龍伏之靈震焚之竒既良而異爰
<pb:KR4h0024_WYG_024-27a>
合其美超<md:KR4h0024_SBCK_024-13b>¶實為之賛者栁子¶
　　琴賛　　　　　　　　　　　李　白¶
嶧陽孤桐石聳天骨根老冰泉葉苦霜月斵為緑綺徽
聲粲發秋¶風入松萬古竒絶¶
　　蒲津橋賛　　　　　　　　　張　¶説
易曰利渉大川濟乎難也詩曰造舟為梁通乎險也域
中有四瀆¶黄河居其長河上有三橋蒲津是其一隔秦
稱塞臨晉名闗闗西¶之要衝河東之輻湊必由是也其
<pb:KR4h0024_WYG_024-27b>
舊制横絙百文連艦千艘辮脩¶笮以維之繫圍木以距
之亦云固矣然每冬冰未合春沍初解流¶澌峥嶸塞川
而下如礎如臼如堆如阜或摐或掍或磨或切綆斷¶航
破无嵗不有雖殘渭南之竹仆隴坻之松敗輙更之罄
不供費¶津吏成罪縣徒告勞以為常矣開元十有二載
皇帝聞之曰嘻我¶其慮哉乃思索其極敷祐于下通其
變使人不倦相其宜授彼有¶司俾鐵代竹取堅易脆圗
其始而可久紓其終而就逸無疆惟休<md:KR4h0024_SBCK_024-14a>¶亦無疆惟恤於
<pb:KR4h0024_WYG_024-28a>
是大匠蕆事百工獻藝賦晉國之一鼓法周官之¶六齊
飛廉煽炭祝融理爐是鍊是烹亦錯亦鍜結而為連鎖
鎔而¶為伏牛偶立於兩岸襟束於中潬鎻以持航牛以
縶纜亦將厭水¶物奠浮梁又疏其舟間畫其鷁首必使
奔澌不突積凌不隘新法¶既成永代作則原夫天意有
四㫖焉濟人仁也利物義也順事禮¶也圗逺智也仁以
平心義以和氣禮以成政智以節財心平則應¶諧百神
矣氣和則感生萬物矣政成則又文之經矣財節則豐
<pb:KR4h0024_WYG_024-28b>
武¶之徳矣故天將儲其禎地將阜其用人將盈其力聖
皇之道乾乾¶翼翼觀藝而無窮詠功而無極¶
　
　
　
　
　
　唐文粹巻二十四<md:KR4h0024_SBCK_024-14b>¶<md:KR4h0024_SBCK_025-1a>¶
<pb:KR4h0024_WYG_025-1a>
欽定四庫全書
　唐文粹巻二十五¶
　　　　　　　　　　　　　宋　姚鉉　編¶
　
