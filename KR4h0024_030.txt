# -*- mode: mandoku-view -*-
#+TITLE: 唐文粹
#+DATE: 2015-09-23 10:31:57
#+PROPERTY: JUAN 30


　表奏書䟽庚(檄露布附揔十一首/)¶
　　　奏五¶
　　　兵機四¶
　　　　論渾瑊李晟等諸軍兵馬不要指授方略狀¶
　　　　收河中後請罷兵狀
<pb:KR4h0024_WYG_030-1b>
　　　　初收城後請不誅鳯翔軍將趙貴先状¶
　　　　論請不替鳯翔節度使李楚琳状(已上並陸/贄)¶
　　　論功一¶
　　　　論神兵軍大揔管狀(張説/)¶
　　　檄一(附/)¶
　　　　為徐敬業以武后臨朝移諸郡縣檄(駱賔王/)¶
　　　露布一(附/)<md:KR4h0024_SBCK_030-1b>¶　　　　破朱泚露布(于公異/)
<pb:KR4h0024_WYG_030-2a>
　　論渾瑊李晟等諸軍兵馬不要指授方略狀
　　　　　　　　　　　　　　　　陸贄¶
右欽溆奉宣聖㫖省卿所奏蕃軍退歸及闗中體勢理
皆切當甚¶慰朕懐然渾瑊李晟等諸軍須有商量規畫
令其進取朕見欲遣¶使宣慰卿宜審細條䟽速奏來者
臣聞將貴専謀兵以竒勝軍機¶遥制則失變戎帥禀命
則不威是以古之賢君選將而任分之於¶閫誓莫干也
授之以鉞俾専斷也夫然故軍敗則死衆戰勝則䇿¶勲
<pb:KR4h0024_WYG_030-2b>
不用刑而師律貞不勞慮而武功立其於委任之體豈
不愽大¶哉其於責成之利豈不精覈哉自昔帝王之所
以夷大難成大業¶者由此道也其或疑於委任以制斷
由已為大權昧於責成以指¶麾順㫖為名將鋒鏑交於
原野而决䇿於九重之中機㑹變於斯¶須而定計於千
里之外違令則失順從令則失宜失順則挫君之¶嚴失
宜則敗君之衆用捨相礙否臧皆兇上有掣肘之譏下
無死¶綏之志其於分晝之道豈不兩傷哉其於經綸之
<pb:KR4h0024_WYG_030-3a>
術豈不都謬哉<md:KR4h0024_SBCK_030-2a>¶自昔帝王之所以長亂繁刑喪師蹙國
者由此道也兹道得失兵¶家大樞當今事宜所繋尤切
盖以冦盗充斥棄輿播遷人心有觀¶變之摇王室無自
固之重秦梁廻繚千里而遥臨之以威則力勢¶不制授
之以䇿則阻逺不精頃者驟降詔書教諭羣帥事無大
小¶悉為規裁及乎章表陳誠使臣復命進退遲速率乖
聖謀豈皆樂¶於違忤哉亦由傳聞與指實不同懸筭與
臨事有異故也設使其¶中或有肆情奸令者陛下能於
<pb:KR4h0024_WYG_030-3b>
此時戮其違詔之罪乎臣竊恐未¶能也陛下復能奪其
兵而易置將帥乎臣亦恐未能也是則違命¶者既不果
行罰從命者又未必叶宜徒費空言祗勞睿慮匪惟無¶
益其損實多何則時方艱屯下凌上替凡在執干戈而
衛社稷者¶皆自謂勲業由已義烈發心安於専行病於
羈制陛下宜俯循斯¶意因而委之遂其所安䕶其所病
敦以付授之義固以親信之恩¶假以便冝之權待以殊
常之賞其餘細故悉勿闗言所賜詔書務¶從簡要慎其
<pb:KR4h0024_WYG_030-4a>
言以取重深其托以示誠言見重則君道尊託以誠<md:KR4h0024_SBCK_030-2b>¶則
人心感尊則不嚴而衆服感則不令而事成其勢當令
智者騁¶謀勇者奮力小大咸極其分賢愚各適其懐將
自效忠兵自樂戰¶與夫廹於驅制不得已而從之者志
氣何啻百倍哉夫君上之權¶特異臣下惟不自用乃能
用人其要在順於物情其契在通於時¶變今之要契頗
具於兹儻䝉究思或有可取謹奏¶
　　收河中後請罷兵狀
<pb:KR4h0024_WYG_030-4b>
昨日欽淑奉宣聖㫖示臣馬燧渾瑊等奏平懐光收河
中事狀兼¶令臣商量須作何處置令欽淑奏來者兇梗
殱盪闗畿廓清實聖¶謀廣運之功亦宗社無疆之祚應
須處置大略已附欽淑口陳展¶轉傳言恐未盡意謹復
薦其固陋願陛下少留察焉臣聞禍或生¶福福亦生禍
喪有得之理得有喪之端故晉勝鄢陵范爕祈死呉¶剋
勁越夫差啓殃是知禍福不可以屢空徼幸不可以常
覬居福¶而慮禍則其福可保見得而忘喪則其喪必臻
<pb:KR4h0024_WYG_030-5a>
臣竊懼謟諛希㫖¶之徒險躁生事之輩幸兇醜覆亡之
㑹揣英主削平之心必將競<md:KR4h0024_SBCK_030-3a>¶效甘言誘開利欲謂王師
所向莫敵謂餘孽指顧可平請逥蒲坂¶之戈復起淮沂
之役斯議一啓必有亂階故微臣姑以生禍為憂¶而未
敢以獲福為賀也何則建中之難其事可懲始以蓄憾
而隘¶於含容或以亟勝而輕於戰伐故文喜之討涇上
瘡痛未平崇義¶之征漢南芟夷繼起阻命之帥非不誅
也伐叛之師非不克也介¶焉之斷非不堅也赫斯之怒
<pb:KR4h0024_WYG_030-5b>
非不逞也然以人不見恤惟戮是聞¶有辜無辜莫敢自
保是以抱釁反側者懼鉄鉞之次加畏禍危疑¶者慮猜
譖之交及遂乃螽結以拒討狼顧以背恩彌兩河而亘
淮¶夷盪三輔而盗京邑鑾輅為之再駕行宫至於合圍
于時海内大¶摇物情既去天命莫保於寸晷王威不出
於一城邦國之杌隍艱¶難綿綿聨聨若苞桑綴旒幸而
不殊者屢矣勢之危窘實足寒心¶非有曩時熊羆翕習
之師雷霆奮發之勢武庫劒㦸之利帑藏財¶賦之殷其
<pb:KR4h0024_WYG_030-6a>
所以施令率人取威定亂比於建中之始豈不至微哉¶
然而陛下懐悔過之深誠降非常之大號知黷武窮兵
之長亂知<md:KR4h0024_SBCK_030-3b>¶急征重歛之勦財知殘人肆欲之取危知違
衆率心之稔慝知蒸¶庶困極之興怨知上下鬱堙之失
情徳音渙然與之更始所在宣¶敭之際聞者莫不涕流
雖或兇獷匪人亦必為之歔欷誠之動物¶乃至於斯懐
梟鴟以好音消祲沴為和氣由是姦回易慮黎獻歸¶心
假王叛換之夫削偽號以請罪觀釁首竄之將壹純誠
<pb:KR4h0024_WYG_030-6b>
以効勤¶流亡凍餒者希保於室家屯戍戰争者冀全其
性命徳澤將竭而¶重霈君臣已絶而更交天下之情翕
然一變曩討之而愈叛今釋¶之而畢來曩以百萬之師
而力殫今以咫尺之詔而化洽是則聖¶王之敷理道服
暴人任徳而不任兵明矣羣帥之悖臣旅拒天誅¶圖活
而不圖王又明矣尚恐陛下以臣言之略而未喻也請
復循¶其本而申備之徃以河朔青齊同惡相扇擁戍據
土易化不庭陛¶下恥王化之未同忿姦慝之未格於是
<pb:KR4h0024_WYG_030-7a>
發六軍神䇿河陽河東澤¶潞朔方之騎士以徂征于北
命永平汴宋幽隴江淮閩嶺之將卒¶以奮伐于南罄國
家廪帑以贍軍悉公私廏牧以張武筭歛周於<md:KR4h0024_SBCK_030-4a>¶萬類徴
徭被於八荒勞已甚矣威亦盛矣既而曠日綿嵗老師
費¶財兩河之冦患有加無瘳而邦本已殆覆矣洎涇卒
唱亂泚戎搆¶災豺狼整居於禁闈䝟貐擇肉於馳道河
朔問罪之衆布路而歸¶宗郊伏順之師守壘不暇于斯
之亂海内沸騰儻有問鼎之雄圖¶㴞天之巨猾幸災乗
<pb:KR4h0024_WYG_030-7b>
間何所不為既而悦納之儔咸自歛縮内無¶非望之議
外無軼境之侵及聞天澤滌瑕制書復爵曽不蔕芥望¶
風欵降爭馳表章唯恐居後跡其素志於此可知是皆
假兵救死¶之流戀土偷安之輩懐生畏死蠢動之大情
慮危求安品物之恒¶性有天下而子百姓者以天下之
欲為欲以百姓之心為心固當¶遂其所懐去其所畏給
其所求使家家自寧人人自遂家苟寜矣¶國亦同焉人
苟遂矣君亦㤗焉是則好生以及物者乃自生之方¶施
<pb:KR4h0024_WYG_030-8a>
安以及物者乃自安之術濟彼於死地而求此之久生
也從古¶及今未之有焉措彼於危地而求此之久安也
從古及今亦未之¶有焉是以昔之聖王知生人之所樂
而已亦樂之故與人同其生<md:KR4h0024_SBCK_030-4b>¶則上下之樂兼得矣聖王
知安者人之所利而已亦利之故與人¶共其安則家國
之利兩全矣其有反易常理昏迷不恭則當外察¶其崛
强之由内省於撫馭之失修近以來逺撿身而率人故
書曰¶惟干戈省厥躬又曰舞干羽于兩階七旬有苗格
<pb:KR4h0024_WYG_030-8b>
孔子曰逺人不¶服則脩文徳以來之既來之則安之此
其證也如或昧於懐柔務¶在攻取不徴教化之未至不
疵誠感之未孚惟峻威是臨惟忿心¶是肆視人如禽獸
而曝之原野輕人如草芥而勦之銛鋒叛者不¶賔則命
致討討者不克則將議刑是使負釁者懼必死之誅奉
辭¶者慮無功之責編毗以困於杼軸而思變士卒以惮
於死喪而念¶歸萬情相攻亂豈有定一夫不率闔境罹
殃一境不寜普天致擾¶兵挐禍結變起百端故孔子曰
<pb:KR4h0024_WYG_030-9a>
逺人不服而不能來也邦分崩離¶析而不能守也而謀
動干戈於邦内吾恐季孫之憂不在顓臾而¶在蕭牆之
内矣此盖必然之常理至當之格言足以為朗鑑元龜¶
貫百王而不易者也事之至此得無懼乎夫理有必然
則殊途歸<md:KR4h0024_SBCK_030-5a>¶於同轍言有至當則異代應如合符頃以東
北孼徒職貢廢闕陛¶下忿其違命大舉兵甲至今逆泚
誘姦乗釁而動所備之寇猶逺¶介於河山不虞之戎已
竊發於都輦蕭牆之戒不其信歟世典垂¶訓既如彼近
<pb:KR4h0024_WYG_030-9b>
事明驗又如此所以徳音叙衰痛之情悔征伐之事¶則
衆慝以咎已布明信以示人既徃之失畢懲莫大之辜
咸宥約¶之以省賦誓之以息兵由是億兆汗人四三叛
帥感陛下自新之¶㫖悦陛下盛徳之言革面易辭且脩
臣禮其於深心密議固亦未¶盡坦然必當聚黨而謀傾
耳而聽觀陛下所行之事考陛下所誓¶之言若言與事
符則遷善之心漸固儻事與言背則慮禍之態復¶興自
京邑底寧乗輿旋返屬懐光繼亂天討又行息兵之言
<pb:KR4h0024_WYG_030-10a>
我則¶永復山東羣帥所以未敢生辭者盖為河中之地
密近王城廹於¶朝夕之虞不得不翦除之爾今若改轅
移斾復指淮西則淮西元¶兇必將誑脅其同惡之徒間
説於新附之師謂之曰奉天息兵之¶㫖乃因窘急而言
朝廷稍安必復誅伐是以朱泚滅而懐光戮懐<md:KR4h0024_SBCK_030-5b>¶光戮而
希烈征希烈儻平禍將次及則彼之蓄素疑而懐宿負
者¶能不為之動心故心既動則盈其喪身覆族之憂憂
既盈則慮以¶脣亡齒寒之病夫病同者雖胡越而相慜
<pb:KR4h0024_WYG_030-10b>
憂同者不邀結而自親¶河朔青齊固當響應建中之禍
勢必重興以國家再造之初當羣¶孼息肩之後迭來鳴
吠或肆奔衝討之則我力未遑縱之乃寇患¶斯甚臣愚
竊以為禍非細未審陛下何方以待之若有其方悔之¶
可也如其未有願陛下勿輕易焉凡將圗終必在慎始
禍機一發¶難可復追臣請粗陳當今維馭之所宜惟聖
主省擇萬一夫君之¶大柄在恵與威二者兼行廢一不
可惠而罔威則不畏威而罔惠¶則不懐苟知夫惠之可
<pb:KR4h0024_WYG_030-11a>
懐而廢其取威之具則所敷之惠適足以¶示弱也其何
懐之有焉苟知夫威之可畏而遺其施惠之徳則所¶作
之威適足以召敵也其何畏之有焉故善為國者宣惠
以養威¶蓄威以尊惠威而能養則不挫惠而見尊則有
恩是以惠與威交¶相畜也威與惠互相行也人主之欲
柔逺人而服強暴不明所圖<md:KR4h0024_SBCK_030-6a>¶之要莫之得焉今皇運中
興天禍將悔以逆泚之偷居上國以懐¶光之竊保中畿
嵗未再周相次梟殄實衆慝驚心之日羣生改觀¶之時
<pb:KR4h0024_WYG_030-11b>
威則已行惠猶未洽誠宜上副天眷下收物情布恤人
之惠¶以濟威乗滅賊之威以行惠宥河中染汙之黨悉
無所問赦淮右¶僭逆之罪咸與惟新蠲貸疲甿休罷戰
士符徃歳息兵之令以彰¶信丕大君含垢之徳以布仁
俾萬姓皆曰大哉王言又曰一哉王¶心如是則威不用
而畏如神明惠不費而懐如父母凡在脅從懐¶懼者必
將曰淮右僭逆之罪且赦矣吾屬何患焉凡在脅從同
惡¶者必將曰河中染汙之黨且宥矣吾屬何疚焉凡在
<pb:KR4h0024_WYG_030-12a>
倦苦思安者¶必將曰吾君有戰勝之師抑而不騁信乎
其罷征矣凡在凋殘望¶理者必將曰吾君有戰勝嫉亂
之憤忍而不攄信乎其恤隠矣天¶下之心若此而禍不
息理道不行者無之臣所未敢保其必從惟¶希烈一人
而已揆其私心非不願從也想其濳慮非不追悔也但¶
以猖狂失計已竊大名雖荷陛下全宥之恩然不能不
自靦於天<md:KR4h0024_SBCK_030-6b>¶地之間耳縱未順命斯為獨夫内則無辭以
起兵外則無類以求¶助其計不過厚撫部曲偷容嵗時
<pb:KR4h0024_WYG_030-12b>
雖欲陸梁勢必不致陛下但敕¶諸鎮各守封疆彼既氣
奪筭窮是乃狴牢之虜不由人禍則當鬼¶誅朝廷務崇
徳以待之臣固知其必不逃於所揣矣古所謂不戰¶而
屈人之兵者斯之謂歟今若不顧機宜復興戎役凟威
而蔑惠¶捨易而即難是棄明信而務忿心假敵辭而資冦
援窮者不暇恤¶勞者不得居國之安危或未可保此乃
成敗理亂之所繋願陛下¶難之慎之區區上干憂惜在
此儻䝉過納狂瞽不疑所行謹當草¶其招諭之辭詳陳
<pb:KR4h0024_WYG_030-13a>
備禦之畫伏俟宣許方敢以聞謹奏¶
　　初收城後請不誅鳯翔軍將趙貴先狀¶
右欽溆奉宣聖㫖前者共卿商量趙貴先欲恕其罪朕
朝來更問¶諸將皆云貴先順從朱泚即是逆人合依常
刑不可寛捨衆意如¶此應難釋放卿宜知悉者臣愚以
為貴先從逆之罪法當不容貴¶先䧟身之由情則可恕
陛下所議矜宥原其情也諸將所請誅戮<md:KR4h0024_SBCK_030-7a>¶據於法也據
法而除君之惡者人臣之常志原情而安衆之危者¶人
<pb:KR4h0024_WYG_030-13b>
主之大權臣主之道既殊通執之方亦異言皆有當體
各有宜¶事或相較而無傷此之謂也徃以襄城告急詔
令隴右發兵齊映¶率衆東行貴先即其部將于是軍至
昭應適遇駕幸奉天齊映馳¶歸鳯翔貴先獨主營幕進
無揔帥退閡亂兵遂為賊泚所招紿以¶同迎鑾輅泚既
反狀未露貴先安得勿從已受邀留遂遭刧制身¶縻偽
職兵𨽻兇徒雖在賊中亦不見任首末事跡簡在天心
臣並¶親承徳音非獨聞於傳説其於情狀頗足哀矜所
<pb:KR4h0024_WYG_030-14a>
丁受責之辜惟¶有不能守節而死爾貴先儻能死節即
是忠烈之徒固獲褒旌豈¶資寛捨凡所議讞盖縁獄疑
罪疑惟輕實編令典脅從罔治亦載¶聖謨况復懐光未
殱希烈猶熾遭罹誘䧟其類實繁今京邑初平¶皇猷更
始乃是污俗觀化之日聖王布徳之時所用刑章尤冝
審¶慎一輕一重理亂攸生宥之以恩則自新者咸思歸
命斷之以法¶則懐懼者姑務偷生衆心既偷賊勢斯固
不忍一朝之忿而貽累<md:KR4h0024_SBCK_030-7b>¶嵗之憂苟徇匹夫之談免興億
<pb:KR4h0024_WYG_030-14b>
衆之役為計若此夫何利之有焉¶曩者安史跳梁染汚
士吏肅宗興復累降赦書罪止渠魁餘無所¶問河朔遺
孼既聞徳澤之𢎞被且幸脅污之見原人人皆自怨尤¶
各悔歸國之晚及乎三司之按罪繼用嚴科未降之流
復喜得計慶¶緒將消而再結思明已附而重攜浸長厲階
至今為梗豈不以任¶法吏而虧權道小不忍而亂大謀
者乎昔漢髙帝既定四方見諸¶將徃徃竊語謀反乃問
張良曰為之奈何良曰陛下最恨者為誰¶帝曰雍齒與
<pb:KR4h0024_WYG_030-15a>
我有舊而數窘我良曰今急封雍齒則人人自堅矣¶帝
用良計諸將果安皆云雍齒且侯吾屬何患盖以圖覇
王者不¶牽於常制安反仄者罔念於宿瑕今陛下有漢
髙之英貴先無雍¶齒之釁加戮不是威暴逆矜全可以
定危疑明恕而行盛徳斯在¶何所為慮尚勞依違微臣
區區上言盖為將來張本凡非首惡皆¶願從寛庶使負
累之徒莫不聞風向化消姦兇誘惑之計開判亂¶降附
之門此其大計不可失也陛下前意固善矣伏惟不為
<pb:KR4h0024_WYG_030-15b>
浮議<md:KR4h0024_SBCK_030-8a>¶所移謹奏¶
　　論請不替鳯翔節度使李楚琳狀¶
右欽淑奉宣聖㫖李楚琳充節度在鳯翔終須别與議
改有一陳¶奏請陳到鳯翔日簡擇一人替楚琳充節度
使楚琳别與一官便¶隨朕歸京既有迎駕諸軍威勢甚
盛因此替換亦是權宜卿商量¶穏便否者臣聞王者有
作先懐永圖謀必可傳事必可繼不因利¶以苟得不乗
便而幸成故能上下相接而理可長久也彼楚琳者¶固
<pb:KR4h0024_WYG_030-16a>
是亂人乗國難而肆逞其姦賊邦君而簒居其位投以
典法是¶宜汚潴既屬多虞不遑致討乃分之以旄鉞又
繼之以寵榮逮至¶南廵頗全外順道途無壅亦有賴焉
雖爵命累加盖非獲已然王¶言一出則不可渝縱闕君
臣之恩猶須進退以禮今若因行幸之¶威勢假迎扈之
甲兵易置以歸是同虜執以言乎除亂則不武以¶言乎
務理則不誠禍變繁興為日已久負釁居位豈唯一人
以此¶時廵後將焉入以此撫御其誰敢懐昔漢髙偽遊
<pb:KR4h0024_WYG_030-16b>
韓信見獲功臣<md:KR4h0024_SBCK_030-8b>¶繼叛天下㡬危征伐紛紜以至於没其
徼幸之不可為也如是陛¶下得不以為至誠哉議者謂
之權宜臣又未諭其理夫權宜之為¶義取類權衡衡者
秤也權者錘也故權在於衡則物之多少可凖¶權施於
事則義之輕重不差其趣理也必取重而捨輕其逺疑
也¶則就輕而避重苟非聖哲難盡精微故聖人貴之乃
曰可與適道¶未可與立可與立未可與權言知機之難
也今者甫平大亂將復¶天衢輦路所經首行脅奪易一
<pb:KR4h0024_WYG_030-17a>
帥而虧萬乗之義得一方而結四¶海之疑乃是重其所
輕而輕其所重謂之權也不亦反乎以反道¶為權以任
數為智君上行之必失衆臣下用之必䧟身歴代所以¶
多喪亂而長姦邪由此誤也夫以韓信才略當代莫儔
且負嫌猜¶已遭告訐縱之足以亂區㝢除之可以安國
家幸而成擒猶謂失¶䇿當時被攻戰之害百代流詭詐
之譏况楚琳卒伍凡材厮養賤¶品因時擾攘得肆猖狂
非有䧟堅殪敵之雄出竒制勝之略頗同¶狐鼠乗夜睢
<pb:KR4h0024_WYG_030-17b>
旰晨光既昇勢自跧縮今郊畿已乂武衛方嚴汧隴<md:KR4h0024_SBCK_030-9a>¶鎮
壓於其西邠涇扼制於其北顧是岐下若居掌中以楚
琳𤨏劣¶之資處掌中控握之地縱令蹢躅何惡能為願
陛下姑務含𢎞普¶安反側促駕遄止録功犒勤敷肆眚
之恩布惟新之令然後徴韋¶臯楚琳俾入分文武之職
擇元勲宿望命出揔岐隴之師則彼承¶詔欣榮奔走不
暇安敢蠆芥復勞誅鋤措置得宜萬無一跌何遽¶過動
不為逺圗仰希睿聦試更詳慮謹奏
<pb:KR4h0024_WYG_030-18a>
　　論神兵軍大揔管功狀　　　　張　說¶
右被牒奉勑責通大揔管功狀者自契丹背恩營州失
守前軍喪¶律榆關不開幽平鳥棲於重壍戎羯虎食於
四野燕南諸城十僅¶存一河朔之地人挾兩端由是豺
狼入於牢穽蜂蠆出於懐䄂王¶受脤不宿孤劒先驅寇
讐日深甲兵未繼于是鳩合歩騎不滿三¶千彼衆我寡
兵怯虜熾且保關守塞力猶不禦况土人弄兵轉相¶攻
拔外召夷狄内據險隘兾州既䧟勢將不已當决水之
<pb:KR4h0024_WYG_030-18b>
衝承烈¶火之熖逆風擈燎摧岸塞河韓白見之知其難
矣王權以料敵静<md:KR4h0024_SBCK_030-9b>¶而鎮下宣國恩以撫寜曉愚俗以逆
順督將吏以忠義示士伍以¶嚴肅深籌秘於六竒濳檄
通於千里滄瀛具得響援増氣幽易恒¶定聲威有立而
又分兵井陘杜其西望引軍河漕阻此上流張虚¶旗於
趙城設竒兵於㐮國亦猶吳人濳軍於巢縣而見舟豫
章漢¶將捷逕於武關而聲出崤澠盖廣授以安衆多方
以悞敵故能舉¶無遺䇿兵不踰時滌昴宿於妖氛拔兾
<pb:KR4h0024_WYG_030-19a>
方於塗炭俾皇靈溥暢黔¶首昭蘇朝廷釋東顧之憂漳
滏息南侵之患然後歸剽掠返流亡¶業窮乏賑痍傷僵
暴皆掩死喪復怨賞不失勞亦無濫受罰不漏¶罪亦無
寃人則王有大勲於是役也而又誠以奉上義以利人
至¶忠之狀有三為善之跡有五所謂忠者一曰思致命
也初戎寇方¶殷王乗馹赴救衆纔數騎捍敵羣醜山東
父老如恃山河既而王¶躬擐甲胄吐誠師旅誓在盡敵
以報前讐故得感激來戰决命爭¶勝二曰能果斷也凶
<pb:KR4h0024_WYG_030-19b>
黨狂狡飛轉妖書吠堯謗舜間誘愚惑事斯¶蔓結摇我
人心王隂察州閭揜求魁蠧獲應賊書人耿羅漢等一<md:KR4h0024_SBCK_030-10a>¶十三人焚書伏罪衆而後定故得破謀殺諜悖計無施
三曰誠感¶神也王地維近屬躬當大任所過山川鬼神
之地罔不精意懇禱¶以請云天子聖明皇天輔徳實降
靈助以濟神兵幽感明祗多獲¶孚佑故得行師之處勝
風送旗合戰之時與雲翊陣金鼔所向冰¶消草靡所謂
善者一曰均下也飲食勞逸與將士必同二曰絜已¶也
<pb:KR4h0024_WYG_030-20a>
徧賞有功王秋毫無受三曰詢善也國之彛典成誦在
心閲實¶定名必諮羣議四曰嫉惡也每戮一人親數其
罪必深加咎責使¶愧耻於地五曰不伐也賊平之日將
吏賀功王稱美天威惟勞士¶衆兢兢然若不已有也惟
聖人神武制命預授兵符惟大揔管忠¶善襲行克成廟
筭今者顯號年紀騰輝國籍方謂垂範雲臺勒休¶彛器
而杕杜遣宴甫率於舊章茅土増封殊末於宗正此壯
夫義¶士所以竊議而長嘆者也雖樹下不言用歸功於
<pb:KR4h0024_WYG_030-20b>
明主然䇿勲有¶典何勸善於戎臣敢憑下問是用大陳
其所正復州縣招撫歸降¶補署官僚存集流迸摛殺凶
醜收獲軍實與吏士共功者具如别<md:KR4h0024_SBCK_030-10b>¶狀¶
　　為徐敬業以武后臨朝移諸郡縣檄
　　　　　　　　　　　　　　　駱賔王¶
偽周武氏者性非和順地實寒微昔充太宗下陳曽以
更衣入侍¶洎乎晚節穢亂春宫濳隠先帝之私隂圖後
房之嬖入門見嫉蛾¶眉不肯讓人掩䄂工讒狐媚偏能
<pb:KR4h0024_WYG_030-21a>
惑主踐元后於翬翟䧟吾君於¶聚&KR1892;加以虺蜴為心豺
狼成性近狎邪僻殘害忠良殺姊屠兄弑¶君鴧母人神
之所同嫉天地之所不容猶復包藏禍心窺竊神器¶君
之愛子幽之於别宫賊之宗盟委之以重任嗚呼霍子
孟之不¶作朱虚侯之已亡燕啄皇孫知漢祚之將盡龍
漦帝后識夏庭之¶遽衰敬業皇唐舊臣公侯冡子奉先
君之成業荷本朝之厚恩宋¶微子之興悲良有以也袁
君山之流涕豈徒然哉是用氣憤風雲¶志安社稷因天
<pb:KR4h0024_WYG_030-21b>
下之失望順宇内之推心爰舉義旗以清妖孽南¶連百
越北盡三河鐡騎成羣玉軸相接海陵紅粟倉儲之積
靡窮¶江浦黄旗匡復之功何逺班聲動而北風起劒氣
衝而南斗平喑<md:KR4h0024_SBCK_030-11a>¶嗚則山岳崩頺叱咤則風雲變色以此
制敵何敵不摧以此圖功¶何功不克公等或居漢地或
叶周親或膺重寄於話言或受顧命¶於宣室言猶在耳
忠豈忘心一抔之土未乾六尺之孤何託儻能¶轉禍為
福送徃事居共立勤王之圖無廢大君之命凡諸爵賞
<pb:KR4h0024_WYG_030-22a>
同¶指山河若其眷戀窮城徘徊岐路坐昧先㡬之兆必
貽後至之誅¶請㸔今日之域中竟是誰家之天下¶
　　破朱泚露布　　　　　　　　于公異¶
尚書兵部臣聞春司生榮秋主殺伐若終始殺伐則不
能成嵗功¶仁則順成暴則&KR0781;絶若一貫邪正則不能建
大中是故春秋序行¶則通元和而充氣母徳刑具舉則
協王道而經彞倫亂由是除兵¶不可去堯舜禹湯之徳
統元立極之君或制五兵或張九伐盖欲¶攘削姦寇保
<pb:KR4h0024_WYG_030-22b>
乂生靈補雍熈之未洽佐聲教之不暨有以然者抑¶實
為何伏惟皇帝陛下漙博法於乾坤貞明侔於日月陶
埏六合¶表正萬邦揚髙祖太宗之耿光奉肅宗代宗之
丕烈自纂大前緒<md:KR4h0024_SBCK_030-11b>¶髙居穆清率土承有截之風懐生無
不遂之物邊鄙或聳干戈爰¶設有征無戰許蔡徯首領
之誅陸梁背誕涇原生肘腋之變逆賊¶朱泚所以委身
凶徳假翮姦徒熒惑我生人儹賊我神器聚為起¶穢之
物腥彼宫闈散作旬始之妖孛干躔次先皇懐柔河朔
<pb:KR4h0024_WYG_030-23a>
敷佑¶下人録其率化之績優以登賢之禮恩澤汪濊集
凡庶之門名位¶薰灼加闒葺之質兾革桀驁將馴大和
殊不知惡木生槎枿之英¶瘈狗吠豢牢之主頃屬鑾輿
順動郊圻駐驆而泚乃嘯兇命醜阻¶兵安忍長戈指闕
流矢射天穿髙墉以鼠牙毒王師以蠆尾罪踰¶羿浞惡
貫梟獍是以萬方憤怒九服囂騰思齒劒者投袂而興
爭¶淬刀者不期而㑹屬賊伺間釁隂貸兇謀既緩雷霆
之誅遂延晷刻¶之命臣是用祗承睿筭恭行天討攝衣
<pb:KR4h0024_WYG_030-23b>
登壇明君臣之大義禡牙¶饗社假神祗之幽賛以今月
二十五日揔領師徒直趨都邑略㶚¶滻以揚斾瞰苑囿
而下營土岱雲舒木棚林植養威蓄鋭直殄兇¶渠卧鼓
偃旗猶輕小利賊初凌犯已略芟夷謂其氣竭而來歸
尚<md:KR4h0024_SBCK_030-12a>¶敢尸居而作固敵若可縱師多奚為至二十七日㑹
諸將於中權¶召勝風於大斾未鼔而人心粗厲先庚而
軍令凝嚴各懐報國之¶心爭淬伏讐之刃臣知其可用
遂此長驅五月二十八日寅時華¶州鎮國軍節度使駱
<pb:KR4h0024_WYG_030-24a>
元光商州節度使兼御史大夫尚可孤本軍¶副元帥都
知兵馬使吳詵都御候兼御史大夫邢君牙京西行營¶
都知兵馬使撿校刑部尚書孟渉右廂兵馬使郭審全
權文成神¶䇿行營商州節度都虞候彭光俊等承命於
牙旗之下分麾於轅¶門之外將士等超乗賈勇免胄啓
行夾川陸而左旋右抽抵丘陵¶而浸滛布濩聲塞宇宙
氣雄鉦鼔陳兵於光㤗門外盡銳於神䴥¶倉東繚垣摧
以成塵滋水涸而為地左廣未離於舊壘前偏已久¶於
<pb:KR4h0024_WYG_030-24b>
賊鋒若降於天如出於地賊將姚令言張雲等志懐僄
狡言尚¶慿凌作忠盡謀力則不及怙亂賊義氣如有餘
勢同飈馳衆若螽¶集横列堅陣旁連髙岡猶張蹭蹬之
鱗更舉螳螂之臂衙前兵馬¶使兼御史大夫王佖知衙
兼刀斧將兼御史中丞史萬頃等自相<md:KR4h0024_SBCK_030-12b>¶約誓又合軍聲
指麾而貙兕作威感激而風雲動色遂先登進撃¶深入
合攻七擒連發而星馳兩翼旁張而雲合霜刄交先而
霍燿¶鼉鼔騰聲而隠轔賊方土崩我乃霆撃乗其踣藉
<pb:KR4h0024_WYG_030-25a>
遂至於上蘭取¶彼鯨鯢直通於中禁叚成諌賊之心膂
既已生擒沈厚運賊之羽¶毛終制死命故其係頸求活
投戈乞降崩騰於莽蒼之間震懾於¶旌麾之下臣以其
雖染污俗昔實平人推赤心以如初敷王化而¶如一姚
令言等力扞王師退而復合惡鳥將墜尚顧危巢妖狐
就¶擒猶守舊穴自卯以及酉來拒而復攻讙譟之聲山
傾而河泄鼔¶鼙之氣霆鬬而雷馳屏翳發向敵之風回
禄扇燎原之熖馬逸未¶止士怒未舒既自北而徂南竟
<pb:KR4h0024_WYG_030-25b>
輿尸而折首又使決勝軍節度使¶工部尚書唐良臣右
軍兵馬使御史大夫趙光詵義武軍兵馬使¶楊萬榮左
歩軍使孟日華馬軍將田子竒霍去傲郝覲華州左廂¶
兵馬使馬英右先鋒兵馬使董玼神䇿商州節度兵馬
使賈慎金¶左都虞候張望都等領馬歩為副勢均破浪
攻甚決河雖其恃武<md:KR4h0024_SBCK_030-13a>¶庫之五兵慿宫垣之萬雉及兹翦
滅纔欲乗凌曽乏鑄刃之鋒已¶失藩籬之固遂生擒偽
署侍郎董奉中書侍郎平章事蔣鎮右僕¶射平章事張
<pb:KR4h0024_WYG_030-26a>
光兵馬使李希倩等逆賊朱泚與同惡姚令言張芝¶等
輕騎走出臣已遣兵馬使李希竒追攝計即誅夷臣竊
以此賊¶包藏逆謀參㑹凶徳祲氛其氣豺虎其心背先
皇亭育之恩傷陛¶下𤣥黙之化漢之莽卓未有如此之
大者也或者上天之意申儆¶於巨唐中興之期光啓於
陛下不然何王師奮發勢無駐於建瓴¶醜類搶攘功有
輕於折箠猶逃密網尚返隻輪誠當盡敵之時更¶發追
亡之騎且稽分體未即燃臍快億兆之歡心蕩宗社之
<pb:KR4h0024_WYG_030-26b>
深恥¶即當梟戮用申刑典今已肅清宫禁修謁寢園鍾
簴不移廟貌如¶故盖宸極之所垂象列聖之所雄都神
扶業業之傾天降穣穣之¶福不然豈免於毁圯之患崩
剥之虞者哉此皆上天降鑒睿慮旁¶施制兵要於事先
規雄圖於彀内再造可封之俗固櫜不戰之功¶左武右
文銷鋒鑄鏑澹乎華胥之夢熙然葛天之風臣謬寄台
司<md:KR4h0024_SBCK_030-13b>¶幸當統帥乏吉甫之文武缺郄縠之詩書此皆諸將
叶心羣帥宣¶力非臣庸績敢自矜大不勝慶快之極謹
<pb:KR4h0024_WYG_030-27a>
差某官奉露布以聞¶
　
　
　
　
　
　
　
<pb:KR4h0024_WYG_030-27b>
　
　
　
　
　
　
　
　唐文粹巻三十上<md:KR4h0024_SBCK_030-14a>¶
<pb:KR4h0024_WYG_030-28a>
欽定四庫全書
　唐文粹巻三十下¶
　　　　　　　　　　　　　宋　姚鉉　編¶
　　　制策一¶
　　應賢良方正能直言極諫科策　劉　蕡¶
朕聞古先哲王之理也𤣥黙無為端拱司契陶甿心以
居簡凝日¶用於不&KR0535;立本以厚下推誠而建中繇是天
人通隂陽和俗躋仁¶夀物無疵癘噫盛德之所臻夐乎
<pb:KR4h0024_WYG_030-28b>
其莫可及也三代令王質文迭¶救百偽滋熾風流寖微
自漢而降足徴蓋寡朕顧惟昧道祗荷丕¶搆奉若謨訓
不敢荒寜任賢愓勵宵衣旰食詎追三五之遐軌庶¶紹
祖宗之鴻緒而心有所未逹行有所未孚由中及外闕
政斯廣¶是以人不率化氣或堙厄災旱竟歳播殖愆時
國廪罕蓄乏九年¶之儲吏道多端微三載之績京師為
諸夏之本也將以觀理而豪¶猾踰檢太學明教化之源
也期於變風而生徒惰業列郡在乎頒¶條而干禁或未
<pb:KR4h0024_WYG_030-29a>
絶百工在乎按度而滛巧或未息俗墮風靡積訛<md:KR4h0024_SBCK_030-14b>¶成蠹
其擇官濟理也聼人以言則枝葉難辨防下以禮則格
恥不¶形其阜財發號也生之寡而食之衆煩於令而鮮
於理思欲究此¶謬盭致之治平兹心浩然若渉淵水故
前詔有司慱延羣彦佇啓¶宿懵兾臻時雍子大夫皆識
逹古今㫖在康濟造庭待問副朕虚¶懐必當箴治之闕
辨政之疵明綱條之致紊稽庶富之所急何術¶斯革乎
前弊何澤斯惠乎下土何施而治古可近何道而和氣
<pb:KR4h0024_WYG_030-29b>
克¶充推之本源著於條對至若夷吾輕重之權孰輔於
理嚴尤底定¶之策孰叶於時元凱之考課何先叔子之
克平何務推此龜鏡擇¶乎中庸期在治聞朕將親覽¶
對褐衣小生沐浴齋戒伏於彤庭之下謹頓首上言皇
帝陛下臣¶誠不佞有匡國致君之術無位而不得行有
犯顔敢諫之心無路¶而不得逹但懐憤抑鬱思有一時
之發耳常欲與庶人議於道商¶賈論於市得通上聼一
悟主心雖被妖言之罪無所悔焉况逄陛¶下以至德嗣
<pb:KR4h0024_WYG_030-30a>
興以大明垂照詢求過闕咨訪謨猷制詔中外舉能<md:KR4h0024_SBCK_030-15a>¶直
言極諫者臣既辱斯舉專承大問敢不悉意以言至於
上之所¶忌時之所禁權倖之所避諱有司之所與奪臣
愚不識大體伏惟¶陛下少加優容不使聖朝有儻直而
受戮者乃天下之幸也非臣¶之所望也謹昧死以對伏
以聖策有思古先之理念𤣥黙之化欲¶通天人以濟俗
和隂陽以煦物見陛下慕道之深也臣以為哲王¶之理
其則不遠惟陛下致之之道何如耳伏以聖策有荷丕
<pb:KR4h0024_WYG_030-30b>
搆而¶不敢荒寜奉謨訓而罔有怠忽見陛下憂勞之至
也若夫任賢愓¶厲宵衣旰食宜黜左右之纎侫進股肱
之大臣若夫追蹤三五紹¶復祖宗宜鑒前古之興亡明
當時之成敗心有所未逹以下情蔽¶而不得上通行有
所未孚以上澤壅而不得下浹欲人之化也在¶修已以
先之欲氣之和也在遂性以導之救災旱在致乎精誠
廣¶播殖在視乎食力國廪罕蓄本乎冗食尚繁吏道多
端本乎選用¶失當豪猾踰檢由中外之法殊生徒惰業
<pb:KR4h0024_WYG_030-31a>
由學校之官廢列郡干¶禁由授任非人百工滛巧由制
度不立伏以聖策有擇官濟理之<md:KR4h0024_SBCK_030-15b>¶心阜財發號之歎見
陛下教化之本也且進人以行即枝葉安有¶難辨乎防
下以禮即格恥安有不形乎念生寡而食衆則可罷斥¶
游墮念令煩而理鮮在乎觀察行否慱延羣彦願陛下
必納其言¶造庭待問則小臣安敢愛死伏以聖策有求
賢箴闕之言審政辨¶疵之令見陛下咨訪之心勤也遂
小臣屏姦豪之志則弊革於前¶守陛下念康濟之方則
<pb:KR4h0024_WYG_030-31b>
惠孚於下邪正之道分而理古可近禮樂¶之方著而和
氣克充至若夷吾之法非皇王之權嚴尤所陳無最¶上
之策元凱之所先不若唐堯之考績叔子之所務不若
虞舜之¶舞干且俱非大德之中庸未可為上聖之龜鏡
又何足為陛下道¶之哉或有以繋安危之機兆存亡之
變者臣請披瀝肝膽為陛下¶别白而重言之臣前所謂
哲王之理其則不遠者在陛下慎思之¶力行之始終不
懈而已謹按春秋元者氣之始也春者歳之始也¶春秋
<pb:KR4h0024_WYG_030-32a>
以元加於歲以春加於王明王者當奉若天道以謹其
始也¶又舉時以終歲舉月以終時春秋雖無事必書首
月以存時明王<md:KR4h0024_SBCK_030-16a>¶者當奉若天道以謹其終也王者動作
始終必法於天者以其運¶行不息也陛下既能謹其始
又能謹其終懋而修之勤而行之則¶可以執契而居簡
無為而不宰矣廣立本之大業崇建中之盛德¶矣又安
有三代循環之弊而為巧偽滋熾之漸乎臣故曰唯陛
下¶致之之道何如耳臣前所謂若夫任賢愓厲宵衣旰
<pb:KR4h0024_WYG_030-32b>
食宜黜左右¶之纎佞進股肱之大臣實以陛下憂勞之
至也臣聞不宜憂而憂¶者國必衰宜憂而不憂者國必
危今陛下不以國家存亡之計社¶稷安危之策而降於
清問臣不知陛下以布衣之臣不足以定大¶計邪或萬
機之勤而聖慮有所未至邪不然何宜憂而不憂者也¶
臣以為陛下之所憂者宜憂宫闈將變社稷將危天下
將傾四海¶將亂此四者乃國家已然之兆故臣謂聖慮
宜先及之夫帝業既¶艱難而成之固不可容昜而守之
<pb:KR4h0024_WYG_030-33a>
太祖兆其基高祖勤其績太宗¶定其業𤣥宗繼其明至
於陛下二百餘載其間聖明相因擾亂繼¶作未有不委
用賢士親近正人而能紹興其徽烈者矣或一日不<md:KR4h0024_SBCK_030-16b>¶念
則顛覆大器宗廟之恥萬古為恨臣謹按春秋人君之
道在體¶元以居正昔董仲舒為漢武帝言之略矣其所
未盡善者臣得為¶陛下備而論之夫繼故不書即位所
以正其始也終必書所以正¶其終也故為君者所發必
正言所履必正道所居必正位所近必¶正人又按春秋
<pb:KR4h0024_WYG_030-33b>
閽寺殺吳子餘祭書其名春秋譏其踈逺賢士昵¶近刑
人有不君之道矣伏惟陛下思祖宗開國之勤念春秋
繼故¶之戒將明法度之端則發正言而履正道將杜篡
弑之漸則居正¶位而近正人逺刀鋸之殘親骨鯁之直
輔相得以專其任庶寮得¶以守其官奈何以䙝近五六
人揔天下之大政外專陛下之命内¶竊陛下之權威懾
朝廷勢傾海内羣臣莫敢指其狀天子不得制¶其心禍
稔蕭牆姦生帷幄臣恐曹節侯覽復生於今日矣此宫
<pb:KR4h0024_WYG_030-34a>
闈¶之所以將變臣謹按春秋魯定公元年春王不言正
月者春秋以¶為先君不得正其終則後君不得正其始
故曰定無正也今忠賢¶無腹心之寄閽寺專廢立之權
陷先帝不得正其終致陛下不得<md:KR4h0024_SBCK_030-17a>¶正其始况皇儲未建
郊祀未修將相之職不歸名分之宜不定此¶社稷所以
危也臣謹按春秋王札子殺召伯毛伯春秋之義兩下¶
相殺不書而此書者重其專王命也夫天之所授者在
命君之所¶存者在正操其命而失之者是不君也侵其
<pb:KR4h0024_WYG_030-34b>
命而專之者是不臣¶也君不君臣不臣此天下所以將
傾也謹按春秋晉趙鞅以晉陽¶之兵叛入于晉書其歸
者以其能逐君側之惡人以安其君故春¶秋善之今威
柄凌夷藩臣跋扈或有不逹人臣之節首亂者以安¶君
為名不究春秋之微稱兵者以逐惡為義則政刑不由
乎天子¶征伐必自於諸侯此海内所以將亂故樊噲排
闥而雪涕袁盎當¶車以抗詞京房發憤而殞身竇武不
顧而畢命此皆陛下明知之¶耳臣謹按春秋晉狐射姑
<pb:KR4h0024_WYG_030-35a>
殺陽處父書襄公殺之者以其君漏言¶襄公不能固隂
重之機處父所以及戕賊之禍故春秋非之夫上¶漏其
情則下莫敢盡意上洩其事則下莫敢盡言故傳有造
膝詭¶詞之文昜有失身害成之戒今公卿大臣非不欲
為陛下言之慮<md:KR4h0024_SBCK_030-17b>¶陛下忽而不用之陛下忽而不用必洩
其言臣下既言而不行必¶嬰其禍適足鉗直臣之口而
重姦臣之威是以欲盡其言則有失¶身之懼欲盡其意
則有害成之憂故低徊鬱塞以俟陛下感悟然¶後盡其
<pb:KR4h0024_WYG_030-35b>
啟沃耳陛下何不以聽朝之餘時御便殿召當世賢相與
舊¶德老臣訪持變扶危之謀求定衰救亂之術塞隂邪
之路屏褻狎¶之臣制侵凌迫脅之心復門户掃除之役
戒其所宜戒憂其所宜¶憂既不得理於前當理於後既
不得正其始當正其終則可以䖍¶奉典謨克承丕搆終
任賢之效無旰食之憂臣前所謂若夫追蹤¶三五紹復
祖宗宜鑒前古之興亡明當時之成敗者臣聞堯舜之¶
為君也而天下大治以其能任五官四岳十二牧不失
<pb:KR4h0024_WYG_030-36a>
其舉不貳¶其業不侵其職居官惟其能左右惟其賢元
凱在下雖微而必舉¶四凶在朝雖強而必誅考其安危
明其取捨至秦二代漢之元成¶咸願措國如唐虞致身
如堯舜而終敗亡者以其不見安危之機¶不知取捨之
道不任大臣不辨姦人不親忠賢不逺讒佞伏惟陛<md:KR4h0024_SBCK_030-18a>¶下
察唐虞之所以興而景行於前鑒秦漢之所以亡而戒
懼於後¶陛下無謂廟堂無賢相庶官無賢士今綱紀未
絶典刑猶在人誰¶不欲致身為王臣致時為昇平陛下
<pb:KR4h0024_WYG_030-36b>
何忽而不用之耶又有居官¶非其能左右非其賢其惡
如四凶其詐如趙高其姦如恭顯者陛¶下又何憚而不
去之邪神器固有歸天命固有分祖廟固有靈忠¶臣固
有心陛下其念之哉昔秦之亡也失於強暴漢之亡也
失於¶微弱強暴則賊臣畏死而害上微弱則姦臣竊權
而震主伏見敬¶宗皇帝不虞亡秦之禍不翦其萌伏帷
陛下深軫亡漢之憂以杜¶其漸則祖宗之鴻緒可紹三
五之遐軌可追矣臣前所謂陛下心¶有所未逹以下情
<pb:KR4h0024_WYG_030-37a>
塞而不能上通行有所未孚以上澤壅而不得¶下浹者
且百姓有塗炭之苦陛下無由而知則陛下有子惠之
心¶百姓無由而信臣謹按春秋書梁亡不書取者梁自
亡也以其思¶慮昏而耳目塞上出惡政人為冦盗皆不
知其所以然以其自取¶滅亡也臣聞國君之所以尊者
重其社稷也社稷之所以重者存<md:KR4h0024_SBCK_030-18b>¶其百姓也苟百姓之
不存則雖社稷不得固其重苟社稷之不重¶則雖國君
不得保其尊故治天下者不可不知百姓之情也百姓
<pb:KR4h0024_WYG_030-37b>
者陛下之赤子陛下宜命慈仁者親之育之如保傅焉
如乳哺焉¶如師之教導焉故人之於上也敬之如神明
愛之如父母今或不¶然陛下親近貴倖分曹補署建除
卒吏召致賔客因其貨財假其¶氣勢大者統藩方小者
為牧守居上無清惠之政而有饕餮之言¶居下無忠誠
之節而有姦欺之罪故人之於上也畏之如豺狼惡¶之
如仇讎今海内困窮處處流散飢者不得食寒者不得
衣鰥寡¶孤獨者不得存老㓜疾病者不得養加以國權
<pb:KR4h0024_WYG_030-38a>
兵柄專在左右貪¶臣聚歛以固寵姦吏因縁而弄法寃
痛之聲上逹乎九天下入于¶九泉鬼神為之怨怒隂陽
為之&KR0317;錯君門九重而不得告訴士人¶無所歸化百姓
無所歸命官亂人貧盗賊並起土崩之勢憂在朝¶夕即
不幸因之以師旅繼之以凶荒臣恐陳勝吳廣不獨起
於秦¶赤眉黄巾不獨生於漢故臣所以為陛下發憤扼
腕痛心泣血耳<md:KR4h0024_SBCK_030-19a>¶如此則百姓有塗炭之苦陛下何由而
知之陛下有子惠之心百¶姓安得而信之致使陛下行
<pb:KR4h0024_WYG_030-38b>
有所未孚心有所未逹固其然也臣¶聞昔漢元帝即位
之初更制七十餘事其心甚誠其稱甚美然而¶綱紀日
紊國祚日衰姦宄日强黎元日困者以其不能擇賢明
而¶任之失其操柄也自陛下御㝢憂勤兆庶屢降德音
四海之内莫¶不抗首而長息自喜復生於死亡之中伏
惟陛下慎終如始以塞¶萬方之望誠宜揭國權以歸其
相持兵柄以歸其將去貪臣聚歛¶之政除姦吏因縁之
害唯忠賢是近唯正直是任内寵便辟無所¶聼焉選清
<pb:KR4h0024_WYG_030-39a>
慎之官擇仁惠之長敏之以利煦之以和教之以孝慈¶
導之以德義去耳目之塞通天下之情俾萬國歡康兆
民蘇息則¶心無所不逹行無所不孚矣臣前所謂欲人
之化也在修已以先¶之者臣聞德以修已教以導人脩
已也則人不勸而自至導人也¶則人敦行而率從是以
君子欲政之必行也故以身先之欲人之¶從化也故以
道御之今陛下先之以身而政未必行御之以道而<md:KR4h0024_SBCK_030-19b>¶人
未從化豈不以立教之㫖未盡其方邪夫立教之方在
<pb:KR4h0024_WYG_030-39b>
乎君以¶明制之臣以忠行之君以知人為明臣以匡時
為忠知人則任賢¶而去邪匡時則固夲而守法賢不用
則重賞不足以勸善邪不去¶則嚴刑不足以禁非夲不
固則民流法不守則政散而欲教之必¶至化之必行不
可得也陛下能斥姦邪不私其左右舉賢正不遺¶其踈
逺則化浹於朝廷矣勸人以敦夲分職而奉法修其身
以及¶其人始於中而成於外則化行於天下矣臣前所
謂欲氣之和也¶在遂性以導之者當納人於仁夀也夫
<pb:KR4h0024_WYG_030-40a>
欲人之仁夀也在乎立制¶度修教化夫制度立則財用
省財用省則賦歛輕賦歛輕則人富¶矣教化修則争競
息爭競息則刑罸清刑罸清則人安矣既富矣¶則仁義
興焉既安矣則夀考生焉仁夀之心感於下和平之氣
應¶於上故災害不作休祥薦臻四方底寜萬姓咸遂臣
前所謂救災¶旱在致平精誠者臣謹按春秋魯僖公一
年之中三書不雨者以¶其人君有恤人之志也魯文公
二年之中一書不雨者以其人君<md:KR4h0024_SBCK_030-20a>¶無憫人之心也故僖
<pb:KR4h0024_WYG_030-40b>
致精誠而旱不害物文無憫恤而變則成災¶陛下誠能
有恤人之心則無成災之變矣臣前所謂廣播殖在視¶
乎食力者臣謹按春秋君人者必時視人之所勤人勤
於力則功¶築罕人勤於財則貢賦少人勤於食則百事
廢今財食與人力皆¶勤矣願陛下廢百事之用以廣三
時之務則播殖不愆矣臣前所¶謂國廩罕蓄夲乎冗食
尚繁者臣謹按春秋臧孫辰告糴于齊春¶秋譏其無九
年之蓄一年不登而百姓饑臣願斥游墮之徒以篤¶其
<pb:KR4h0024_WYG_030-41a>
耕植省不急之費以贍其黎元則廪蓄不乏矣臣前所
謂吏道¶多端夲乎選用失當者由國家取人不盡其才
用人不明其要故¶也今陛下之用人也求其聲而不求
其實故人之趨進也務其末¶而不務其夲臣願考課績
之實定遷序之制則多端之吏道息矣¶臣前所謂豪猾
踰檢由中外之法殊者以其官禁不一也臣謹按¶春秋
齊桓公盟諸侯不書日而葵丘之盟特以日者美其能
宣明¶天子之禁率奉王官之法故春秋備而書之故夫
<pb:KR4h0024_WYG_030-41b>
官者五帝三皇<md:KR4h0024_SBCK_030-20b>¶之所建也法者高祖太宗之所制也法
宜畫一官宜正名今又分¶外官中官之貟立南司北司
之局或犯禁於南則亡命於北或正¶刑於内則破律於
外法出多門人無所措實由兵農勢異中外法¶殊也臣
聞古者因井田而制軍賦間農事以修武備提封約卒
乘¶之數命將在公卿之列故兵農一致而文武同方可
以保乂邦家¶式遏亂略洎太宗皇帝肇建邦典亦致府
兵省臺軍衞文武叅掌¶居閑歲則櫜弓力穡將有事則
<pb:KR4h0024_WYG_030-42a>
釋耒荷戈所以修復古制不廢舊¶物今則不然夏官不
知兵籍止於奉朝請大將不主兵事止於養¶勲封今軍
容合中宫之政戎律附内臣之職首戴武弁嫉文吏如¶
仇讎足蹈軍門視農夫如草芥謀不足以翦除兇逆而
詐足以抑¶揚威福勇不足以鎮衞社稷而暴足以侵軼
里閭羈紲藩臣干凌¶宰輔隳裂王度汨亂朝經張武夫
之威上以制君父假天子之命¶下以御英豪有藏姦觀
釁之心無仗節死難之義豈先王經文緯¶武之㫖邪臣
<pb:KR4h0024_WYG_030-42b>
願陛下貫文武之道均兵農之功正貴賤之名一中<md:KR4h0024_SBCK_030-21a>¶外
之法還軍衞之職修省署之官近崇貞觀之規逺復成
周之制¶自邦畿以刑于下國始天子而逹于諸侯則可
以制豪猾之强無¶踰檢之患矣臣前所謂生徒墮業由
學校之官廢者蓋以國家貴¶其禄而賤其能先其事而
後其行故庶官乏通經之學諸生無進¶業之心矣臣前
所謂列郡干禁由授任非其人者臣以為刺史之¶任理
亂之根夲繫焉朝廷之法制在焉權可以抑豪猾恩可
<pb:KR4h0024_WYG_030-43a>
以惠¶孤寡強可以禦姦冦政可以移風俗其將校有曾
經戰陣及功臣¶子弟各請隨宜酬賞無理人之術者不
當授此官則絶干禁之患¶矣臣前所謂百工滛巧由制
度不立者請以官位爵祿制其器用¶車服禁人金銀珠
玊錦繡彫鏤不蓄於私家則無蕩心之巧矣臣¶前所謂
辨枝葉者在考言而詢行也臣前所謂形恥格者在導
德¶而齊禮也臣前所謂念生寡而食衆可罷斥惰游者
已備於前矣¶臣前所謂令繁而理鮮要察其行否者臣
<pb:KR4h0024_WYG_030-43b>
聞號令理國之具也君¶審而出之臣奉而行之或虧益
止留罪在不赦今陛下令繁而理<md:KR4h0024_SBCK_030-21b>¶鮮要得非持之者有
所蔽欺乎前臣所謂慱延羣彦願陛下必納¶其言造庭
待問則小臣豈敢愛死者臣聞晁錯為漢畫削諸侯之¶
策非不知禍之將至矣忠臣之心壯夫之節苟利社稷
死無悔焉¶臣今非不知言發而禍應計行而身戮蓋所
以痛社稷之危哀生¶人之困豈忍姑息於時忌竊陛下
一命之寵哉昔龍逄死而啓殷¶比干死而啓周韓非死
<pb:KR4h0024_WYG_030-44a>
而啓漢陳蕃死而啓魏今臣之來也有司¶或不敢薦臣
之言陛下又無以察臣之心退必受戮於權臣之手¶臣
幸得從四子遊於地下固臣之願也所不知殺臣者臣
死之後¶將孰為啓之哉至於人主之闕政教之疵前日
之弊臣既言之矣¶若乃流下士之惠條近古之理致其
和平者在陛下行之而已然¶上之所陳者實以臣親承
聖問敢不條對雖臣之愚以為未極教¶化之大端皇王
之要道伏惟陛下事天地以教人敬奉宗廟以教¶人孝
<pb:KR4h0024_WYG_030-44b>
養高年以教人悌育百姓以教人慈調元氣以煦育扇
太和¶於仁夀可以逍遥而無為垂拱而成化至若念陶
鈞之道在擇宰<md:KR4h0024_SBCK_030-22a>¶相而任之使權造物之柄念保定之功
在擇將帥而任之使修分¶閫之寄念百度之未貞在擇
庶官而任之使專職業之守念百姓¶之愁痛在擇長吏
而任之使明惠養之術自然言足為天下教動¶足為天
下法仁足以勸善義足以禁非又何必宵衣旰食勞神
&KR0357;¶慮然後致其理哉謹對
<pb:KR4h0024_WYG_030-45a>
　
　
　
　
　
　
　
　
<pb:KR4h0024_WYG_030-45b>
　
　
　
　
　
　
　
　唐文粹卷三十下<md:KR4h0024_SBCK_030-22b>¶<md:KR4h0024_SBCK_031-1a>¶
<pb:KR4h0024_WYG_031-1a>
欽定四庫全書
　唐文粹巻
