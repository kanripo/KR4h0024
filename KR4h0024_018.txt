# -*- mode: mandoku-view -*-
#+TITLE: 唐文粹
#+DATE: 2015-09-23 10:31:56
#+PROPERTY: JUAN 18


　　書懐　　　　　　　　　　劉幽求
<pb:KR4h0024_WYG_018-20a>
心為明時盡君門尚不容田園迷徑路歸去欲何從¶
　　自紀　　　　　　　　　　皇甫松¶
皇天后地力使我向此生貴賤不我均若為天地情我
家世道徳¶㫖意匡文明家集四百巻獨立天地經寄言
青松姿豈羡朱槿榮¶昭昭大化光共此遺芳馨¶
　　贈友人　　　　　　　　　吕　温¶
南山雙喬松擢本皆千尋夕流膏露津朝被青雲隂負
雪出深澗¶摇風倚髙岑明堂乆不構雲榦何森森匠意
<pb:KR4h0024_WYG_018-20b>
方雕巧時情正誇滛¶生材㑹有用天地豈無心¶
　　贈韓愈二首　　　　　　　孟　郊¶
何以定交契贈君髙山石何以保貞妍贈君青松色貧
交過此外¶無可相形飾更有其鼠詩吟之堪淚滴其鼠
既穿墉又齧機上絲¶穿墉有閒土齧機無餘絲朝吟枯
桑柘暮泣空杼機豈是無巧妙<md:KR4h0024_SBCK_018-10b>¶絲斷將何施衆人尚肥
華志士多飢羸願君保此節天意當察微¶
前日逺别離今日生白髪欲知萬里情曉卧半牀月常
<pb:KR4h0024_WYG_018-21a>
恐百蟲秋¶使我芳草歇¶
　　贈喬林　　　　　　　　　劉眘虛¶
去年上䇿不見收今年寄食乃淹留羡君有酒能便醉
羡君無錢¶能不憂如今五侯不待客羡君不問五侯宅
如今七貴方自尊羡¶君不過七貴門丈夫㑹應有知巳
世上悠悠何足論¶
　　寄唐生　　　　　　　　　白居易¶
賈誼哭時事阮籍哭路岐唐生今亦哭異代同其悲唐
<pb:KR4h0024_WYG_018-21b>
生者何人¶五十寒且飢不悲口無食不悲身無衣所悲
忠與義悲甚則哭之¶太尉擊賊日(段太尉以/笏擊朱泚)尚書叱盜
時(顔尚書叱/李希烈)大夫死兇冦(陸大夫為/¶亂兵所害)諫議謫蠻夷(楊諫/議左)
(遷道/州)每見如此事聲發涕輒隨往往聞其¶風俗士猶或
非憐君頭半白其志竟不衰我亦君之徒鬱鬱何所¶為
不能發聲哭轉作樂府詩篇篇無空文句句必盡規切
過虞人<md:KR4h0024_SBCK_018-11a>¶箴痛甚騷人詞非求宫律髙不務文字奇惟歌
生民病願得天子¶知未得天子知甘受時人嗤藥良氣
<pb:KR4h0024_WYG_018-22a>
味苦瑟淡音聲希不懼權豪¶怒亦任親朋譏人竟無奈
何呼作狂男兒每逢羣動息或遇雲霧¶披但自髙聲歌
庶幾天聽卑歌哭雖異名所感則同歸寄君三十¶章與
君為哭詞¶
　　華下　　　　　　　　　　司空圖¶
日炙寒雲裂迸為千道血天地沸一鑊竟自烹妖孽堯
湯遇災數¶災數還中輟何事奸與邪古來難復滅¶
　　傷時二首　　　　　　　　孟雲卿
<pb:KR4h0024_WYG_018-22b>
徘徊宋郊上不見平生親獨立正傷心悲風來孟津大
方載羣物¶生死有常倫虎豹不相食哀哉人食人豈知
逢世運天道亮云云¶
太虛流素月三五何皎明光曜侵白日賢愚迷至精四
時更變化¶天道有虧盈常恐今已没須臾復更生¶
　　封丘作　　　　　　　　　髙　適<md:KR4h0024_SBCK_018-11b>¶我本漁樵孟諸野一生自是悠悠者乍可狂歌草澤中
寧堪作吏¶風塵下秖言小邑無所為公門百事皆有期
<pb:KR4h0024_WYG_018-23a>
拜迎官長心欲碎鞭¶撻黎庶令人悲悲來向家問妻子
舉家盡笑今如此生事應須南¶畝田世情付與東流水
夢想舊山安在哉為銜君命且遟迥乃知¶梅福徒為爾
郤憶陶濳歸去來¶
　　街西居三首　　　　　　　姚　合¶
受得山野性任成多事違青山在宅南迥首東西睎淺
淺一井泉¶數家共汲之獨我惡水濁鑿井庭之陲自鑿
還自飲亦為衆所非¶吁嗟世間事絜身誠難為
<pb:KR4h0024_WYG_018-23b>
日出窮巷喜温然勝重衣重衣豈不暖暖氣人不齊兀
兀復行行¶不離階與墀¶
丈夫非馬蹄安得知路岐窮賤飱茹薄興與養性宜乃
知長生術¶豪貴難得之¶
　　效陳拾遺子昻　　　　　　司空圖<md:KR4h0024_SBCK_018-12a>¶醜婦競簪花花多映愈醜鄰女恃其姿掇之不盈手量
已苟自私¶招損乃誰咎寵禄既非安於吾竟何有¶
　　感時
<pb:KR4h0024_WYG_018-24a>
好鳥無惡聲仁獸肯狂噬寧教鸚鵡啞不遣麒麟細人
人語與黙¶唯觀利與勢愛毁亦自遭掩謗終失計¶
　　夜坐　　　　　　　　　　張　¶説
懐哉四壁時未有五都價百金誰見許斗酒難為貰落
花生芳春¶孤月皎清夜復逢利交客題户遥相謝¶
　　無可奈何歌　　　　　　　白居易¶
無可奈何兮白日走而朱顔頽少日往兮老日催生者
不住兮死¶者不迴况乎寵辱豐顇之外物又何嘗不一
<pb:KR4h0024_WYG_018-24b>
去而一來去不可挽¶兮來不可推無可奈何兮已焉哉
惟天長而地乆前無始兮後無¶終嗟吾生之幾何寄瞬
息乎其中又如太倉之稊米委一粒於萬¶鍾何不與道
逍遥委此從容縱心放志洩洩融融胡為乎分愛惡<md:KR4h0024_SBCK_018-12b>¶於
生死繫憂喜於窮通倔强其骨髓齟&KR0008;其心胷合冰炭
以交戰¶秖自苦乎厥躬彼造物者于何不為此與化者
云何不隨或煦或¶吹或盛或衰雖千變與萬化委一順
以貫之為彼何非為此何是¶誰冥此心夢蝶之子何禍
<pb:KR4h0024_WYG_018-25a>
非福何吉非凶誰達此觀䘮馬之翁俾¶吾為秋毫之杪
吾亦自足不見其小俾吾為泰山之阿吾亦無餘¶不見
其多是以達人静則脗然與隂合迹動則浩然與陽同
波委¶順而已孰知其他時耶命耶吾其無奈彼何委邪
順邪彼亦無奈¶吾何夫兩無可奈何然後能冥至順而
合大和故吾所以飲大和¶扣至順而為無可奈何之歌¶
　　逢白公　　　　　　　　　元　稹¶
逺路事無限相逢唯一言月色照榮辱長安千萬門
<pb:KR4h0024_WYG_018-25b>
　　感懐　　　　　　　　　　費冠卿¶
螢燭不為苦求名始辛酸上國無交親請謁多少難九
月風割面¶羞汗成冰片求名俟公道名與公道逺力盡
得一名他喜我且輕<md:KR4h0024_SBCK_018-13a>¶家書十年絶歸去知誰榮馬嘶渭
河栁特地起愁聲¶
　　贈崔純良　　　　　　　　孟　郊¶
食薺腸亦苦强歌聲無歡出門即有礙誰謂天地寛有
礙非遐方¶長安大道傍小人知慮險平地生太行鏡破
<pb:KR4h0024_WYG_018-26a>
不改光蘭死不改香¶始知君子交乆乆道益彰君心與
我懐離别俱恛惶譬如浸蘖泉¶流苦日已長忍泣目已
衰忍憂形易傷項籍豈非壯賈生豈非良¶當其失意時
涕泗各滿裳古人勸加食此食難自强一飯九祝噎¶一
嗟十斷腸况非兒女冤冤氣凌彼蒼彼蒼若有知白日
下清霜¶今朝始驚呼碧落空茫茫¶
　　客喜　　　　　　　　　　賈　¶島
客喜非實喜客悲非實悲百迴信到家未當身一歸未
<pb:KR4h0024_WYG_018-26b>
歸長愁嗟¶愁嗟填中懐問口吐愁聲還却入耳來嘗恐
滴淚多自損兩目輝¶鬢邊雖有絲不堪織寒衣¶
　　有所思　　　　　　　　　宋之問<md:KR4h0024_SBCK_018-13b>¶洛陽城東桃李花飛來飛去落誰家幽閨兒女惜顔色
坐見落花¶長歎息今年花落顔色改明年花開復誰在
已見松柏摧為薪更¶聞桑田變成海古人無復洛城東
今人還對落花風年年嵗嵗花¶相似嵗嵗年年人不同
寄言全盛紅顔子須憐半死白頭翁此翁¶白頭真可憐
<pb:KR4h0024_WYG_018-27a>
伊昔紅顔美少年公子王孫芳樹下清歌妙舞落花¶前
光禄池臺文錦繡將軍樓閣畫神仙一朝卧病無相識
三春行¶樂在誰邊婉轉蛾眉能幾時須臾鶴髪亂如絲
但看古來歌舞地¶唯有黄昬鳥雀飛¶
　　秦人謡　　　　　　　　　古之奇¶
微生祖龍代郤思堯舜道何人仕帝庭拔殺指佞草姦
臣弄民柄¶天子恣衷抱上下一相蒙馬鹿遂顛倒中國
既版蕩骨肉安可保¶人生貴年夀吾恨死不早
<pb:KR4h0024_WYG_018-27b>
　　時興　　　　　　　　　　楊　賁¶
貴人昔未貴感願顧寒微及自登樞要何曽問布衣平
明登紫閣<md:KR4h0024_SBCK_018-14a>¶日晏下彤闈擾擾路傍子無勞歌是非¶
　　聞碪有感　　　　　　　　吕　温¶
千門儼雲端此地富羅紈秋月三五夜砧聲滿長安幽
人感中懐¶静聽淚汍瀾所恨搗衣者不知天下寒¶
　　野田行　　　　　　　　　于　鵠¶
日没出古城野田何茫茫寒狐上孤冢鬼火燒白楊昔
<pb:KR4h0024_WYG_018-28a>
人未為泉¶下客若到此中還斷腸¶
　　贈馮宿　　　　　　　　　李　觀¶
寒晨上秦原遊子衣飄飄黑雲截萬里獵火從中燒隂
空蒸長烟¶殺氣獨不銷氷交石可裂風疾山如摇時無
青松心顧我獨不凋¶
　　偶然作二首　　　　　　　吕　温¶
棲棲復汲汲忽覺年四十今朝滿衣淚不是傷春泣¶
中夜兀然坐無言空涕洟丈夫志氣事兒女安得知
<pb:KR4h0024_WYG_018-28b>
　　及第後答潼闗主人<md:KR4h0024_SBCK_018-14b>¶本欲雲雨化却隨波浪翻一霑太常地十過潼闗門志
力且虛棄¶功名誰復論主人固相問慙笑不能言¶
　　朝飢　　　　　　　　　　賈　¶島
市中有樵山此舍朝無烟井底有甘泉斧中乃空然我
要見白日¶雪來塞青天立聞西牀琴凍折兩三弦飢莫
詣他門古人有拙言¶
　　九日詶顧少府　　　　　　髙　適
<pb:KR4h0024_WYG_018-29a>
簷前白日應可惜籬下黄花為誰有客子迎霜未授衣
主人得錢¶肯酤酒蘇秦憔悴時多厭蔡澤棲遟世看醜
縱使登髙秖斷腸不¶如獨坐空搔首¶
　　觀玉篇(并序/)　　　　　　　陳子昻¶
丙戌嵗余從左補闕喬公北征夏四月軍幕舍于張液
河河州草¶木無他異者唯有仙人杖往往叢生幽朔地
寒與中國頗異余家¶世好服食昔嘗餌之及此役也而
息意兹味戍人有薦嘉蔬者此¶物存焉余囅爾而笑曰始
<pb:KR4h0024_WYG_018-29b>
者與此君别不圖至是而見之豈非神<md:KR4h0024_SBCK_018-15a>¶明嘉惠將欲扶
吾夀也因為喬公昌言其能時東萊王仲烈亦同¶旅舍聞
而大喜甘心食之已旬有五日矣適有行人自謂知藥
者¶謂喬公曰此白棘也公何謬哉仲烈愕然而疑亦曰
吾怪其味甜¶今果如此喬公信是言乃譏余作采玉篇
謂宋人不識玉而寶珉¶石也余心知必是猶以獨見之
故被奪於衆人乃喟然而歎曰嗟¶乎人之大明者目也
心之至信者口也夫目照五色口分五味𤣥¶黄甘苦亦
<pb:KR4h0024_WYG_018-30a>
可斷而不惑矣而路傍一議二子增疑况君臣之間朋¶
友之際乎自是而觀之則萬物之情可見也感采王詠
而作觀玉¶篇以答之并示仲烈譏其失真¶也
䲭夷雙白玉此玉有緇磷懸之千金價舉世莫知真丹
青非異色¶輕重有殊倫勿信玉工言徒悲荆國人¶
　　素絲　　　　　　　　　　陸龜蒙¶
園客麗獨繭詩人吟五緵如何墨子淚反以悲途窮我
意豈於是¶願參天地功為綫補君衮為弦繫君桐左右
<pb:KR4h0024_WYG_018-30b>
修闕職宫啇還古風<md:KR4h0024_SBCK_018-15b>¶端然潔白心可與神明通¶
　　李都尉古劒　　　　　　　白居易¶
古劒寒黯黯鑄來幾千秋白光納日月紫氣排斗牛有
客借一觀¶愛之不敢求湛然玉匣中秋水澄不流至寶
有本性精剛無與儔¶可使寸寸折不能繞指柔願快直
士心將斷佞臣頭不願報小怨¶夜來刺私讎勸君慎所
用無作神兵羞¶
　　廢琴
<pb:KR4h0024_WYG_018-31a>
絲桐合為琴中有太古聲古聲淡無味不稱今人情玉
徽光彩滅¶朱弦塵土生廢棄來已乆遺音尚泠泠不辭
為君彈縱彈人不聽¶何物使之然羌笛與秦箏¶
　　廢瑟詞　　　　　　　　　張　籍¶
古瑟在匣誰復識玉柱顛倒朱絲黑千年曲譜不分明
樂府無人¶傳正聲秋蟲暗穿塵作色腹中不辨工人名
幾時天下復古樂此¶瑟還奏雲門曲<md:KR4h0024_SBCK_018-16a>¶　　説劒　　　　　　　　　　元　稹
<pb:KR4h0024_WYG_018-31b>
吾友有寶劒宻之如宻友我寶膠漆交中堂共杯酒酒
酣肝膽露¶恨不眼前剖髙唱荆卿歌亂擊相如缶更擊
復更唱更酌亦更夀¶白虹坐上飛青蛇匣中吼我聞音
響處疑是干將偶為君再拜言¶神物可見不君言亦可
見復言我自取迎匣已焚香近鞘先澤手¶徐抽寸寸刃
漸屈彎彎肘殺殺霜在鋒團團月臨鈕逡巡濳虯躍¶鬱
律驚左右霆雷滿室光蛟龍繞身走我為捧之泣此劒
别來乆¶鑄時堇山破藏在松桂朽幽匣獄邊埋神人水
<pb:KR4h0024_WYG_018-32a>
心守本用稽泥淬¶果非雷煥有我欲評劒功願君良聽
受劒可剸犀兕劒可切瓊玖¶劒決天外雲劒衝日中斗
劒隳妖蛇腹劒拂佞臣首太古初斷鼇¶武王親擊紂燕
丹巻地圖陳平綰花綬曽被桂樹枝寒光射林莽¶曽經
鑄農器利用翦稂莠神物終變化復為龍牝牡晉未武
庫燒¶脱然排户牖為欲掃羣胡散作彌天帚自兹失所
往豪英共為詬¶今復誰人鑄挺然千載後既非古風胡
無乃近鵶九自我與君遊<md:KR4h0024_SBCK_018-16b>¶平生益自負况擎寶劒出重
<pb:KR4h0024_WYG_018-32b>
以雄心扣此劒何太奇此心何太厚¶勸君慎所用所用
無或苟濳將避魑魅勿但防妾婦留斬泓下蛟¶莫試街
中狗君今困泥滓我亦坌塵垢俗耳驚大言逢人少開
口¶
　　春桂問答二首　　　　　　王　績¶
問春桂桃李正芬華年光隨處滿何事獨無花¶
春桂答春華詎能乆風霜摇落時獨秀君知不¶
　　養鷙詞(并序/)　　　　　　　劉禹錫
<pb:KR4h0024_WYG_018-33a>
途逢少年志在逐(絶/句)方呼鷹隼以襲飛走因縱觀之卒
無所獲行¶人有嘗從事於斯者曰夫鷙禽飢則為用今
哺之過篤故然也予¶感之作養鷙詞¶
養鷙非玩形所資擊鮮力少年昧其理日日哺不息探
鶵網黄口¶旦暮有餘食寧知下韝時翅重飛不得陪鰓
止林表狡兎自南北¶飲啄既已盈安能勞羽翼¶
　　對菊　　　　　　　　　　賈　<md:KR4h0024_SBCK_018-17a>¶島
九日不出門十日見黄菊灼灼尚繁英美人無消息
<pb:KR4h0024_WYG_018-33b>
　　直鈎吟　　　　　　　　　盧　仝¶
初嵗學釣魚自謂魚易得三十持釣竿一魚釣不得人
鈎曲我鈎¶直哀哉我鈎又無食文王已没不復生直鈎
之道何時行¶
　　競渡　　　　　　　　　　元　稹¶
吾觀競舟子因測大競源天地昔將競蓬勃晝夜昬龍
蛇相噴薄¶海岱俱崩奔羣動皆攪撓化作流渾渾數極
鬬心息太和蒸混元¶一氣忽為二矗然畫乾坤日月復照
<pb:KR4h0024_WYG_018-34a>
曜春秋遞寒温八荒坦以曠¶萬物羅亦繁聖人中間立
理世了不煩延緜復幾嵗逮及羲與軒¶炎皇熾如炭蚩
尤扇其燔有熊競心起驅獸出林樊一戰波委熖¶再戰
火燎原戰訖天下定號之為軒轅自是豈無競𤨏細不
復言¶其次有龍競競渡龍之門龍門浚如瀉淙射不可
援赤鱗化時至¶唐突鬐鬛掀乘風瞥然去萬里黄河翻
接瞬電烻出微吟霹靂喧¶傍瞻曠宇宙俯瞰卑崐崘庶
類咸在下九霄行易捫倐辭蛙黽穴<md:KR4h0024_SBCK_018-17b>¶遽排天帝閽迥悲
<pb:KR4h0024_WYG_018-34b>
暴鰓者未免鯨鯢吞帝命澤諸夏不棄蟲與昆¶隨時布
膏露稱物施厚恩草木霑我潤豚魚望我蕃嚮來同競
輩¶豈料由我存壯哉龍競渡一競身獨尊捨此皆蟻鬬
競舟何足論¶
　　冬日見牧牛人擔青草歸　　張　¶説
塞上緜應折江南草可結欲持梅嶺花逺競榆闗雪日
月無他照¶山川何頓别苟齊兩地心問天將安設¶
　　道州觀野火　　　　　　　吕　温
<pb:KR4h0024_WYG_018-35a>
南風吹烈火熖熖燒楚澤陽景當晝連隂天半夜赤過
處若彗掃¶來時如電激豈復辨蕭蘭焉得分玉石蟲蛇
盡爍爛虎兕亦奔迫¶積穢一蕩除和氣始融液堯時既
敬授禹稼斯肇迹遍生合頴禾¶大秀兩岐麥家有京坁
詠人無溝壑慼若悟焚如功來嵗終受益¶
　　諭寶二首　　　　　　　　元　稹¶
沉玉在弱泥泥弱玉易沉扶桑寒日薄不照萬丈心安
得濳淵虯¶拔壑超鄧林泥封泰山阯水散旱天霖洗此
<pb:KR4h0024_WYG_018-35b>
泥下玉照曜臺殿深<md:KR4h0024_SBCK_018-18a>¶刻為傳國寶神器人不侵¶
水置白玉壺始見清皎絜珠穿殷紅縷始見明洞徹鏌
鎁無人淬¶兩刃幽壤鐵春鏡無人拭一片埋霧月驥跼
環琽中骨附筋入節¶虯蟠尺澤内魚貫蛙同穴艅艎無
巨海浮桴矜瀎潏棟梁無廣夏¶顛倒卧霜雪大鵬無長
空舉翮受羈紲豫章無厚地危柢真&KR1557;&KR1632;¶圭璧無卞和
甘與頑石列舜禹無陶堯名隨腐草滅神功伏神物¶神
物神乃别人神不世出所以神功絶神物豈徒然用之
<pb:KR4h0024_WYG_018-36a>
有施設¶禹功九州理舜徳天下悦璧充傳國璽圭用祈
泰折千尋豫章榦¶九萬大鵬歇棟梁庇生民艅艎濟來
哲虯騰旱天雨驥騁流電掣¶鏡懸姦膽露劒拂妖蛇裂
珠生照乘光冰瑩環座熱此物比在泥¶斯言為誰發於
今盡凡耳不為君不説¶
　　送春曲三首　　　　　　　劉禹錫¶
春向晚春晚思悠哉風雲日已過花葉自相摧漠漠空
中去何時¶天際來<md:KR4h0024_SBCK_018-18b>¶
<pb:KR4h0024_WYG_018-36b>
春已暮苒苒如人老映葉見殘花連天是青草可憐桃
與李從此¶同桑棗¶
春竟去此去何時迥遊人千萬恨落日上髙臺寂寞繁
華盡流鸎¶歸不來¶
　　衡州早春二首　　　　　　吕　温¶
碧州何逶迤東風吹沙草烟波千里曲不辨嵩陽道¶
病肺不飲酒傷心不看花唯驚望鄉處猶是隔長沙¶
　　尋人偶題　　　　　　　　邵　¶真
<pb:KR4h0024_WYG_018-37a>
日昃不復干花落難歸樹人生能幾何莫厭相逢遇¶
　　題花樹　　　　　　　　　楊　衡¶
都無看花意偶到樹邊來可憐枝上色一一為愁開¶
　　惜花　　　　　　　　　　陸龜蒙¶
人夀期滿百花開唯一春其間風雨至旦夕旋為塵若
使花解愁¶愁於看花人<md:KR4h0024_SBCK_018-19a>¶　　秋日　　　　　　　　　　耿　緯¶
返照入閭巷憂來與誰語古道無人行秋風動禾黍
<pb:KR4h0024_WYG_018-37b>
　　秋夕懐逺　　　　　　　　孟　郊¶
卧冷無逺夢聽秋酸别情髙枝低枝風千葉萬葉聲淺
井不供飲¶瘦田長廢耕今交非古交貧語聞皆輕¶
　　蟋蟀詩　　　　　　　　　羅　隱¶
頑颸斃芳吹愁夕長屑戍有動歌離弔夢如訢如言緒
引虛寛周¶隙伺榻繁咽夤縁范睡蟬老冠峨緌好不冠
不緌爾奚以悲蚊蚋¶有毒食人肌肉蒼蠅多端黑白偷
安爾也出處物兮莫累壊舍啼¶衰虛堂泣曙勿狥諠譁
<pb:KR4h0024_WYG_018-38a>
鼠豈無牙勿學萋菲垣亦有耳危條槁飛¶抽恨咿咿别
帳釭冷柔魂不定美人在何夜影流波與子佇立徘¶徊
思多¶
　　秋思　　　　　　　　　　司空圖¶
身病時亦危逢秋多慟哭風波一摇蕩天地幾翻覆孤
螢出荒池<md:KR4h0024_SBCK_018-19b>¶落葉穿破屋勢利長草草何人訪幽獨¶
　　在郡秋懐二首　　　　　　張九齡¶
秋風入前林蕭飋鳴寒枝寂寞遊子思寤歎何人知宦
<pb:KR4h0024_WYG_018-38b>
成名不立¶志在嵗已馳五十而無聞古人深所疵平生
去外飾直道如不羇¶未得操割效忽復寒暑移物情有
固然身退毁亦隨悠悠滄江渚¶望望白雲涯露下霜且
降澤中草披離蘭艾若不分安用馨香為¶
庭燕生白露嵗候感遐心䇿蹇慙逺塗巢枝思故林小
人恐致冦¶終日如臨深魚鳥好自逸池籠安所欽挂冠
東都門採蕨南山岑¶議道誠愧昔覽分還愜今憮然憂
成老空爾白頭吟
<pb:KR4h0024_WYG_018-39a>
　
　
　
　
　
　
　
　
<pb:KR4h0024_WYG_018-39b>
　
　
　
　
　
　
　
　唐文粹巻十八<md:KR4h0024_SBCK_018-20a>¶<md:KR4h0024_SBCK_019-1a>¶
<pb:KR4h0024_WYG_019-1a>
欽定四庫全書
　唐文粹巻十九上¶
　　　　　　　　　　　　宋　姚鉉　編¶
　
