# -*- mode: mandoku-view -*-
#+TITLE: 唐文粹
#+DATE: 2015-09-23 10:32:02
#+PROPERTY: JUAN 59


　碑十一(緫四首/)¶
　　　紀功¶
　　　　三受降城碑(吕温/)
　　　　平淮碑(韓雲卿/)
　　　　平淮西碑(段文昌/)
<pb:KR4h0024_WYG_059-1b>
　　　　幽州紀聖功碑(李徳裕/)¶
　　三受降城碑(并序/)　　　　　　呂　温¶
夏后氏遏洪水驅龍蛇能禦大菑以活黔首周文王城
朔方逐獫¶狁能捍大患以安中區若非高岸峻防重門
擊柝雖有盛徳曷&KR0026;¶成功然則持璿璣而弛張萬象昊
穹之妙用扼勝勢以擒縱八極¶王者之宏圖道雖無外
權則有備變化消息存乎其人三受降城¶皇唐之勝勢
者也昔秦不量力北築長城右扼臨洮左馳碣石生¶人
<pb:KR4h0024_WYG_059-2a>
盡去不足乗障兩漢之後頽為荒丘退居河滸歴代莫
進矯亡¶秦之弊則可矣盡中國之利則未然唐興因循
未暇經啟有拂雲<md:KR4h0024_SBCK_059-1b>¶祠者在河之北地形雄坦控扼樞㑹
虜伏其下以窺域中禱神觀¶兵然後入寇甲不及擐突
如其來鯨一躍而吞舟虎數歩而擇肉¶塞草落而邊甿
懼河氷堅而羽&KR0702;走爰自受命至于中興國無寕¶嵗景
龍二年黙啜强暴凟鄰構怨掃境西伐漢南空虚朔方
大揔¶管韓國公張仁愿躡機而謀請築三城奪㨿其地
<pb:KR4h0024_WYG_059-2b>
跨大河以北嚮¶制胡馬之南牧中宗詔許横議不撓(時/唐)
(休璟建/議非之)於是留及𤓰之戍¶斬姦命之卒六旬雷動三城
岳立以拂雲祠為中城東西相去各¶四百里𬨨朝那而
北闢斥候迭望幾二千所損費億計減兵萬人¶分形以
據同力而守東極于海西窮于天納隂山於寸眸拳大
漠¶於一掌驚塵飛而烽火燿孤㕍起而刁斗鳴渉河而
南門用晏閉¶韓公猶以為未也方将建大斾提金鼓馳
神策鞠虎旅看旄頭明¶滅與太白進退小則貢琛賮受
<pb:KR4h0024_WYG_059-3a>
厥角定保塞一隅之安大則倒狼¶居竭瀚海空苦塞萬
里之野大略方運元勲不集天其未使我唐¶無北顧之
憂乎厥後賢愚迭任工拙異勢剛者黷武柔者敗律城<md:KR4h0024_SBCK_059-2a>¶&KR0549;險固寇得凌軼或驅馬飲河而去或控弦劇壘而旋
吾知韓公¶不瞑目於地下矣今天子誕敷文徳茂育羣
生戢兵和親北狄右¶袵然而軍志有受降如敵大易有
安不忘危崇墉言言其可㢮柝¶亦宜鎮以元老授之廟
勝劘述舊職而恢遺功外勤撫綏内謹經¶略使其來不
<pb:KR4h0024_WYG_059-3b>
敢仰視去不敢反顧永讋猛氣無生禍心聳威馴恩¶禽
息荒外安固萬代術何加焉敢勒銘城隅庶復隍而光
烈不昩¶銘曰¶
韓侯受命志在朔易北方之强制以全䇿亘漢横塞揭
兹雄壁如¶三鬬龍躍出大澤並分襟帶各閉風雷俯視
隂山仰看昭囘一夫¶登陴萬里洞開日晏秋盡纎塵不
來時惟韓侯方運神妙觀釁則¶動乃誅乃弔廓乎窮荒
盡日所照天乎未賛不䇿清廟我聖耀徳¶罷扄北門&KR0278;
<pb:KR4h0024_WYG_059-4a>
而柔之用息元元曷若完守推亡固存于㐮于夷永¶裕
後昆¶
　　平淮碑(并序/)　　　　　　　　韓雲卿<md:KR4h0024_SBCK_059-2b>¶惟唐上元辛丑歳叛臣劉展竊地弄兵悖撓天常肆虐
黎人淮泗¶而南施于閩越人殘令絶職貢不修先皇帝
命我特進試鴻臚卿¶兼御史中丞田神功統盧龍勁卒
控弦引鏑萬有餘騎渉淮浮江¶梟懸魁逆布宣徳澤返
斾河南吴楚之人父子相歡戚屬相賀土¶壤耕闢年榖
<pb:KR4h0024_WYG_059-4b>
豐登舳艫若飛歲月相屬朝廷甄收顯寵荐及出領¶方
面入秉端揆錫圭分社有土為王牧守逺近耆耋農桑
工賈飲¶惠懐徳皆願銘石江滸播垂休烈其辭曰¶
昔在上元中夏猶虞姦兇矯攘鯨毒楚吴帝命信都偏
師萬人鐡¶騎騰凌風行雲奔頓旗偃節敦諭威徳兇慝
不悛摇蠆恃毒桓桓¶信都奮髯提戈援桴軍門氣凌山
河地祇號風江靈鼓波上殞髦¶頭下除巴蛇通地之經
導天之和人胥已安積十餘年田野豐穰¶轉漕如川伊
<pb:KR4h0024_WYG_059-5a>
昔有周召虎方叔降及嬴秦翦起繼躅履險成功孰¶與
為足天子是咨南人是懐享國兾都銘功海門陵谷可
遷碩徳¶長存<md:KR4h0024_SBCK_059-3a>¶　　平淮西碑　　　　　　　　　段文昌¶
夫五兵之設本以𦔳文徳而成教化故聖人不專任之
其有桀驁¶暴邪千紀作孽道徳不服則兵以威之文告
不諭則兵以靖之在¶禁暴除害而已自黃帝堯舜不能
無誅至湯武受命武功寖盛其¶本之以仁義行之以弔
<pb:KR4h0024_WYG_059-5b>
伐惟帝與王率由兹道於戯創業之君勞¶而後定守文
之主安而忘戰故三代之衰功在五伯未有中葉之¶後
再安生靈前古所無歸于聖代我唐運之興也高祖太
宗以仁¶義之兵除暴隋之亂戎功祖武百代丕承𤣥宗
甞亦内翦姦邪外¶清夷狄所以繼文之代協帝之明既
而祸起於微亂生於理由是¶髖髀之衆結固於兩河斤
斧不用緜歴于五紀肅宗親翦大憝且¶務生育徳宗順
宗觀于天象察于人事以理運未至沴氣猶凝運¶啟昇
<pb:KR4h0024_WYG_059-6a>
平以俟後聖惟我后握樞出震端扆向明考上𤣥之心
思祖¶宗之意掃滌區宇光啟帝圖不以萬乗為尊四海
為富遵大禹櫛¶風之志有光武乙夜之勤以為景擒七
國而漢氏安成翦三監而<md:KR4h0024_SBCK_059-3b>¶周化洽焉有患難未去而徳
敎可興日者惠琳恃近狄之固劉闢¶慿坤維之險李錡
保長江之衝從史資太行之阻四兇相扇繼為¶亂常三
數年間盡膏鉄鑕太尉茂昭以中山之地盡室來朝司
空¶𢎞正以全魏之邦舉宗向闕義風所激莫不歸心況
<pb:KR4h0024_WYG_059-6b>
彭城從折簡¶之召横海展執珪之覲向談虞虢之存亡
議輔車之形勢莫不刳¶心㫁臂繼踵為忠既而麟見於
巴賨之間河清於&KR0352;衛之際固同¶本之貺昭聖祚之符
廓清寰海兆於此矣而長淮右地連山四起¶控扼吴楚
密邇轘轅有上帝濯龍之池同兾方多馬之國戈鋋雪¶
照駔駿雲屯二姓三兇慿阻作孽嵗在甲午吴少誠積
祸而斃餘¶殃聚於逆嗣氛祲淮濆我后方弔人省寃墾
災除穢猶命使者持¶節徃申寵賻以柔服之義示含𢎞
<pb:KR4h0024_WYG_059-7a>
之仁元濟劫衆拒境滔天肆逆¶剽葉縣燒舞陽侵㐮城
伊洛之間騷然震恐乃詢廷議咸願假以¶墨絰授以兵
符天子淵黙以思霆馳以㫁獨發宸慮不詢衆謀漢¶宣
從屯田之議晉武决平吴之計至聖不惑羣疑自消於
是㑹鳬<md:KR4h0024_SBCK_059-4a>¶藻之師得鷹揚之帥以中軍帥李光顔往者平
朔邉靖庸蜀䨇矛¶電激孤劔飈馳亦由馮異之揔軍鋒
子顔之将突騎才氣雄武可¶掃欃槍揔魏博河陽郃陽
凡三軍自臨潁而前以河陽軍帥烏重¶𦙍當從史内詘
<pb:KR4h0024_WYG_059-7b>
邪謀外阻兵勢精誠奮發獨應王師故得虜魏豹¶於軍
中縛吕布於麾下識慮中正可革梟音益以汝海之地
揔朔¶方義成陜虢劔南西川鳳翔延州寜慶凡七軍由
襄陽而進宣武¶帥韓𢎞請以子公武領精卒一萬三千
時集洄曲欒書作帥鍼為¶戎右充國討虜卬統支軍是
䏻從帥之命成父之志又以夀春守¶李文通夙精戎韜
累習軍旅明於守備可保金湯揔宣武淮南宣¶歙浙西
徐泗凡五軍阨固始之險以鄂岳都團練使李道古以
<pb:KR4h0024_WYG_059-8a>
先¶曹王臯有任城之武昔征兇渠甞取安陸授以戎柄
嗣其家聲乗¶五關之隘以唐鄧随帥李愬温敏能斷静
深有謀昔趙孟慕成季¶之勲復能霸晉亞夫紹絳侯之
武亦克擒吴想其英徽必有以嗣¶山南東道荆南凡兩
軍自文成而東乃命御史中丞裴度布挾纊<md:KR4h0024_SBCK_059-4b>¶之恩奉如
絲之命以諭羣帥以撫輿師且以古之㑹兵必謀元帥¶
令歸於一勢不欲分命宣武軍帥韓𢎞為諸道行營都
統假陸遜¶之鉞拜韓信之壇指蹤畫竒正之機發號申
<pb:KR4h0024_WYG_059-8b>
嚴凝之令然後有司¶馬之法節制之師而寒暑再罹賊
巢未下又命内掌樞密之臣梁¶守謙肅将天威盡䕶諸
将懸白日於千里推赤心於萬人由是甘¶寕奮升城之
勇君文勵擊堰之志焚上蔡以翦其翼㧞郾城以扼¶其
吭以軒后攻蚩尤之亂殷宗伐鬼方之罪周公誅淮夷
之叛雖¶以聖討逆皆三年後定百辟之議且謂乆勞将
决其機以安海内¶復命丞相裴度持淮蔡之節撫将帥
之臣分鄧禹之麾斾盛竇憲¶之幕府四牡業業于藩于
<pb:KR4h0024_WYG_059-9a>
宣先是光顔重𦙍公武戎旅同心壘垣¶齊列長蛇之勢
首尾相從發胡騎之雄紛紜縱擊逐餘孽如鳥雀¶獵殘
寇似狐狸于矛杖行(闕/)于洄曲丞相之來也羣帥之志
氣逾¶厲統制之號令益明勢如雷霆功在漏刻賊乃悉
其精騎以備洄¶曲之師唐隋帥李愬新揔傷痍之軍稍
厲奔北之氣城孤援絶地<md:KR4h0024_SBCK_059-5a>¶逼勢危而能養貔虎之威未
嘗矍視屈鷙鳥之勢不使怒形是以¶收文成柵而降吴
秀琳下興橋而擒李祐祐果敢多略衆以留之¶或謂蓄
<pb:KR4h0024_WYG_059-9b>
患不利吾軍愬誠明在躬秉信不撓爰命釋縛授之親
兵¶祐感慨之心出於萬死縱横之計果效六竒粤十月
既望隂凝雪¶飛天地盡閉愬乃遣其将史旻仇良輔留
鎮文城備其侵軼命李¶祐領突騎三千以為鄉導自領
中軍三千與監軍使李誠義繼進¶又遣其将田進誠領
馬歩三千以殿其後郊雲晦冥寒可墮指一¶夕巻斾凌
晨破關鋪敦淮濆仍執醜虜雖魏軍得田疇為導潜出¶
盧龍鄧艾得田章既登長驅緜竹用制竒勝與古為儔
<pb:KR4h0024_WYG_059-10a>
四紀逋誅¶一朝蕩定攄宗廟之宿憤致黎庶之乂安周
漢以還莫斯為盛帝¶命䇿勲進𢎞為侍中光顔重𦙍並
為司空愬為左僕射帥山南東¶道公武加散騎常侍節
制鄜坊丹延道古進御史大夫文通加散¶騎常侍王師
獲金爵之賞環境蒙&KR0278;復之恩掩骼埋胔除瑕宥罪¶躋
羣生於夀域還北户於可封東西南北無思不服丞相
旋請來<md:KR4h0024_SBCK_059-5b>¶朝後加金紫光禄大夫封晉國公乃眷淮濆蒸
人生殖俾擇循吏¶撫其疾傷以宣慰副使刑部侍郎馬
<pb:KR4h0024_WYG_059-10b>
揔領淮蔡之任天子議功雲¶䑓追美将帥俾刻金石以
揚休勲而百辟僉謀羣帥克讓推義士¶之志敢貪天功
徵賢臣之言實在君徳於是搢紳之士暨侯服之¶臣上
獻鴻名式昭徽䇿然後光輝千古聲明百蠻詔命掌文
之臣¶文昌勒銘淮浦庶乎閱周雅者美宣王之中興觀
劔銘者戒蜀川¶之恃險銘曰¶
天有肅殺萬物以成雷風為令霜霰為刑君有武節四
海以寕陳¶之原野阻以甲兵在昔聖王格寕邦國武以
<pb:KR4h0024_WYG_059-11a>
禁暴刑以助徳牧除¶害馬農去蠡蠈苟非戎功孰静羣
慝明明我后神𥮅精㣲九重獨¶運千里不違宵衣旰食
再安中㝢始翦朔漠旋梟蜀虜丹徒鏦濞¶白門縛布服
兹肆罪豈勞一旋淮夷怙亂四十餘年長蛇未翦寰¶宇
騷然逮于孽童逆志滔天懐柔匪及告諭罔悛帝念生
人乃申¶薄伐飛将鷹揚前鋒電發齋壇命信靈旗指越
我武惟揚妖氣未<md:KR4h0024_SBCK_059-6a>¶㓕集于洄曲决戰摧兇豹略臨晉維
留沓中桓桓攘帥應變無窮¶浮罌暗渡束馬潜攻合以
<pb:KR4h0024_WYG_059-11b>
長圍絶其飛走布徳弋妖升城獲醜啇¶不改肆農安其
&KR0341;洄曲殘兵投戈束手帝嘉羣帥賞不踰時畫社¶啟封
珪組陸離洎于蠻貊服我英威刻之金石作戒淮夷¶
　　幽州紀聖功碑銘(并序/)　　　　李徳裕¶
幽州盧龍軍帥檢校左僕射張公仲武往年修獻㨗之
禮今歲有¶銘勲之請二者君子韙之豈不以諸侯有四
夷之功獻其戎㨗春¶秋舊典也宗周納肅慎之貢銘於
楛矢天子令徳也斯可以為元¶侯表可以為後代法聖
<pb:KR4h0024_WYG_059-12a>
上嘉其動而中禮乃命宰臣採其元功傳¶於惇史臣徳
裕敢颺言曰夫兵者所以除暴害也爱人則惡其為¶害
禁暴則惡其為亂雖叡智不殺化之以神至徳允懐招
之以禮¶然書有猾夏之戒傳有循刑之訓虞舜四罪乃
成大功文王一怒¶以至無侮非徳敎之助歟仁聖文武
章天成功神徳明道大孝皇¶帝熈我文典煥乎光明極
象外之㣲臻於至道鼓天下之動致於<md:KR4h0024_SBCK_059-6b>¶中和慮必鉤深
退而藏密故能神幾獨照成未兆之謀威光逺震¶制不
<pb:KR4h0024_WYG_059-12b>
羈之虜當其時也烽燧迭警羽書狎至人心大摇羣師
沮氣¶皇帝以軒后之威神漢高之大略光武之雄斷魏
祖之機&KR0096;合而¶用之以定王業此議臣所以不敢望於
清光也倬哉天地應而品¶物生君臣應而功業成故龍
躍而雲從鶴鳴而子和方叔伐獫狁¶蠻荆來威安逺擊
車師西域震服冝有良将殿于朔邉張公禮(闕/)¶戰器書
成傳癖張仲孝友子孺塞淵流落不耦光景未耀明主
雅¶聞竒志持印而拜尉軍遥推赤心築擅而命元帥㧞
<pb:KR4h0024_WYG_059-13a>
自雄武授之¶薊門果能精誠奮發䇿慮偪臆千里獻籌
一心憂國則知龍顔善¶将任人傑而不疑日角好謀歎
敵國而强意迴鶻者本北狄之裔¶也或曰獯狁或曰山
戎五帝所不能臣三王所不能制前史載之¶悉矣暨薛
延陀之敗也酋帥吐迷度率衆款塞太宗幸靈武納降¶
立迴鶻部落置瀚海都督因我封殖遂雄北方代宗之
戡内難也¶葉䕶以射鵰之士親扈戎旌亦由羌髳率師
以翼周北貊梟騎以<md:KR4h0024_SBCK_059-7a>¶助漢既滅大憝乃疇厥功特拜葉
<pb:KR4h0024_WYG_059-13b>
䕶司空歲贈繒二萬匹厥後擇¶宗女以配之立宮室以
居之其在京師也淫祠雲構甲第棊布棟¶宇輪奐衣冠
縞素交利者風偃挾邪者景附其翖侯貴種則被我¶文
繢帶我金犀恱和音厭珍膳蝎蠧上國百有餘年既而
桀驁無¶親天命不祐僣侈極欲神道惡盈本國荐飢畜
産耗半黠戞斯因¶利乗便遂焚龍庭墟落蕭條隂燐青
熒今之烏介可汗亡逃失國¶竊號沙漠非我䇿命自為
假王其來也羨漫隂山睥聣高闕𤣥塞¶之下氛霧蔽天
<pb:KR4h0024_WYG_059-14a>
質貴主以前驅依大國而求援或丐我米糒救其¶飢人
或邀我甲兵復其故地外雖柔服内有桀心因行人致
辭徴¶呼韓故事願居光禄塞急保受降城其下有二部
曰赤心宰相那¶頡啜持勒赤心者天性忿鷙戎馬尤盛
初與名王嗢没斯首謀内¶附俄而負力怙氣潜圖厲階
為嗢没斯所招誘以俱竭可汗戮於¶帳下其衆大潰東
逼漁陽上乃賜公璽書授以方略公以室韋悍¶亟之兵
近我邉鄙俾其偵邏且禦内侵尋以徴役不供為虜所
<pb:KR4h0024_WYG_059-14b>
敗<md:KR4h0024_SBCK_059-7b>¶由是介馬數萬連亘幽陵伏精甲於松樠布穹廬於
磧鹵散若飛¶鳥止如長雲火燎于原不可嚮邇公激義
氣以虹貫發精誠而石¶開竒計兵權密授髦雋乃命介
弟仲至與禆将游奉寰玉如清左¶敵萬李君慶張自榮
高守素李志操率鋭兵三萬建斾而前介胄¶雪照戈矛
林植命以義殉壮由師直聲隆隆而未洩欲逐逐而不¶
食戢以聼命嚴而有威公曰險道傾仄且馳且射胡兵
所以無敵¶也致之平原勒以方陣我師可以逞志也於
<pb:KR4h0024_WYG_059-15a>
是據以莽平環以武¶剛首尾蛇伸左右翼張輕騎既合
竒鋒横䳱如摧枯株如搏畜兎¶攝讋者弗取陸梁者皆
仆虜侯王貴人計以千數然後盡羅服聼¶悉數係纍谷
静山空靡有孑遺橐駞駃騠風澤而散旃墻𦋺幕布¶野
畢收馬牛幾至於谷量虜血殆同於川決徑路寳刀祭
天金人¶竒貨珍器不可殫論乃命從事李周瞳馳傳上
奏又命牙門将國¶從玘繼獻戎俘皇帝受而勞之羣臣
畢賀昔長平七征驃騎六舉¶竇憲合氐羌之衆陳湯檻
<pb:KR4h0024_WYG_059-15b>
城郭之兵或生靈減耗士馬痡傷邀功<md:KR4h0024_SBCK_059-8a>¶救罪矯命專征
然猶告類上帝薦功清廟顧視二漢不其恧歟以¶公威
動蠻貊功在漏刻因命公為東面招撫迴鶻使先是奚
契丹¶皆有虜使監䕶其國責以歳遺且為漢謀自迴鶻
嘯聚靡不䲭張¶公命禆将石公緒等諭意兩部戮迴鶻
八百人雖介子討罪於龜¶兹班超行誅於鄯善未足儔
也迴鶻又遣宣門将軍等四十七人¶詭辭結&KR0172;濳伺邉
隙公密賂其下盡得隂謀且欲馳入五原大毆¶雜虜公
<pb:KR4h0024_WYG_059-16a>
逗留其使緩彼師期竟得人病馬瘏縮衂而退挫銳解
紛¶繄公善計今烏介自絶皇澤莫敢近邉并丁令以圖
安依康居而¶求活盡徙餘種屈意黒車寄託逺遁流離
飢凍黒車亦倚其威重¶迫脅諸戎造謀籍兵解仇交質
自謂約賫深入漢将取而未期渡¶幕輕留王師往而非
利公以壮猷逺御長計羈縻不媮避慊之便¶終盡致敵
之術将時動而得雋豈歲數而勝㣲矧乎明主杖将帥¶
為𤓰牙視戎狄為鼠彘方獵猛敵不翫細娱非周宣無
<pb:KR4h0024_WYG_059-16b>
以成召虎¶之勲非漢宣無以聼營平之計勗哉上将光
我中興公前後受降<md:KR4h0024_SBCK_059-8b>¶三萬人特勒二人可汗姉一人都
督外宰相四人其他侯王騎将¶不可備載王褒以日逐
歸徳稱為人瑞班固以稽落蕩寇大振天¶聲孰若天子
神武百蠻震慴乗其蹙困臨以兵鋒刈單于之旗納¶休
屠之附非萬里之伐無三年之勤巍乎成功輝焯後代
冝刻金¶石以揚鴻休銘曰¶
大和之初赤氣宵興開成之末彤雲暮凝異鳥南來胡
<pb:KR4h0024_WYG_059-17a>
滅之徴北¶夷飈掃厥國土崩逼迫遷徙震我邉鄙長蛇
去穴奔鯨失水上都¶薊門近連千里曽不畏天猶為驕
子丐我邉榖邀我王師假我一¶城建彼幡旗歸計强漢
郅支嫚辭狼顧朔野伏莽見羸鴈門之北¶羌戎雜處濈
濈羣羊茫茫大卤縱其梟騎驚我牧圉暴若犲狼疾¶如
風雨皇赫斯怒羽檄徴兵謀而泉黙斷乃雷聲沈機變
化動若¶神明沙漠之北虜無隠情漁陽突騎燕歌壮氣
赳赳元戎眈眈虎¶視金鼓誓衆干旄蔽地爰命其弟屬
<pb:KR4h0024_WYG_059-17b>
之大事翩翩飛将董我三軍¶禀兄之制代師之勤威略
火烈胡馬星分戈廻白日劔薄浮雲天<md:KR4h0024_SBCK_059-9a>¶街之北旄頭已
落絶轡之野蚩尤未縛俾我元侯恢𢎞逺略取彼¶單于
係之徽索隂山寝烽亭徼櫜弓萬里昆夷九譯而通蠻
夷既¶同天子之功儒臣篆美刋石垂鴻¶
　
　
　唐文粹巻五十九<md:KR4h0024_SBCK_059-9b>¶<md:KR4h0024_SBCK_060-1a>¶
<pb:KR4h0024_WYG_060-1a>
欽定四庫全書
　唐文粹巻六十¶
　　　　　　　　　　　　　宋　姚鉉　編¶
　
