# -*- mode: mandoku-view; -*-
#+TITLE: 唐文粹
#+DATE: 2015-09-11 21:27:13.851132
#+PROPERTY: ID KR4h0024
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 48
#+PROPERTY: FILE SB04n0194-048唐文粹-卷第四十八.
<pb:KR4h0024_SBCK_048-1a>¶
重校正唐文粹卷第四十八¶
　　　　　　　　　　　　吳興姚　鉉　纂¶
　古文庚(揔一十五首)¶
　　符命一¶
　　　貞符(栁宗元)¶
　　論兵二¶
　　　罪言(杜牧)原十六衛¶
　　折微十二¶
　　　帝王所尚問(李翺)漢武山呼(羅隱)子高之讓¶
　　　&KR0041;叟遺意　詰風(陳黯)登華㫖(沈顔)¶
　　　窮逹志(程晏)禹書上(劉蛻)禹書下¶
　　　斷非聖人事(李商/隱)讓非賢人事　知道(房千里)¶
　　　　貞符　栁宗元¶
&KR0018;罪臣宗元惶恐言臣貶所(量/移)流人吳武陵爲臣言董仲舒對三¶
<pb:KR4h0024_SBCK_048-1b>¶
代受命之符誠然非邪臣曰非也何獨仲舒耳自司馬相如劉向¶
楊雄班彪彪子固皆㳂襲嗤嗤推古瑞物以配受命其言&KR0011;&KR0075;巫¶
瞽史誑亂後代不足以知聖人立極之本顯至德揚大功甚失厥¶
趣臣爲尚書郎時甞著貞符言唐家正德受命於生人之意累積¶
厚乆冝享年無極之義本末閎闊㑹貶逐中輟不克究備武陵即¶
扣頭邀臣此大事不冝以辱故休缺使聖王之典不立無以抑詭¶
&KR0011;拔正道表覈萬代臣不勝奮激即具爲書念終泯没蠻夷不聞¶
于時獨不爲也茍一明大道施于人代臣死無所憾是用自決臣¶
宗元稽首拜手以聞曰¶
孰稱古&KR0004;朴&KR0041;空侗而無爭厥流以訛越乃奮擊&KR0242;怒震動專肆¶
爲&KR0075;威曰是不知道唯人之&KR0004;揔揔而生林林而羣霜雪風&KR0040;雷¶
雹暴其外於是乃知架巢空穴挽草木取皮革飢渴牝牡之欲敺¶
其内於是乃知噬禽獸咀果榖合偶而居交焉而爭際焉而&KR0242;力¶
大者搏齒利者齧爪剛者決羣衆者軋兵良者殺披披藉藉草野¶
<pb:KR4h0024_SBCK_048-2a>¶
塗血然後強有力者出而治之往往爲曹於險阻號令起而君臣¶
什伍之法立德紹者嗣道怠者奪於是有聖人焉曰黃帝造其兵¶
車交貫乎其内一統&KR0011;齊制量然猶大公之道不克建於是有聖¶
人焉曰堯置州牧四嶽持而綱之立有德有功有才有能者參而¶
維之運臂率&KR0204;屈伸把握莫不統率堯年老舉聖人而禪焉大公¶
乃克建由是觀之厥&KR0004;罔不極亂而後稍可爲(世/也)以非德不樹故¶
仲尼敘書於堯曰克明俊德於舜曰濬哲文明於禹曰文命祗承¶
于帝於湯曰克寛克仁彰信兆民於武王曰有道曽孫稽揆典誓¶
貞哉惟兹德實受命之符以奠永祀後之妖&KR0075;嚚昬好怪之徒乃¶
始陳大電大虹玄鳥巨跡白狼白魚流火之烏以爲符斯皆詭譎¶
闊誕甚可羞也而莫知本于厥貞漢用大度克懷于有氓登能庸¶
賢濯痍煦寒以瘳以熈兹其爲符也而其臣妾乃下取虺蛇上引¶
天光推&KR0011;號休用夸誣于無知之氓増以騶虞神鼎脅&KR0460;縱踊俾¶
東之泰山石閭作大號謂之封禪皆尚書所無有莽述承效卒奮¶
<pb:KR4h0024_SBCK_048-2b>¶
驁逆其後有賢帝曰光武克綏天下復承舊物猶崇赤伏以玷厥¶
德魏晉而下尨亂鈎裂厥符不貞&KR0022;用不靖亦罔克乆駮乎無以¶
譏爲也積大亂至于隋氏環四海以爲鼎跨九垠以爲鑪爨以毒¶
燎煽以虐焰其人沸涌灼爛號呼勝蹈莫有救止於是大聖乃起¶
丕降霖&KR0040;濬滌蕩沃蒸爲淸氣踈爲泠風人乃漻然休然相晞以¶
生相持以成相彌以寧㭬斮屠剔膏流節離之禍不作而人乃克¶
完平舒愉尸其肌膚以達于夷途焚㭊抵掎奔走轉徙之害不起¶
而人乃克鳩&KR0011;集族歌舞恱懌用祗于元德徒奮祖呼犒迎義旅¶
讙動六合至于麾下大盜豪據阻命遏德義威殄戮咸墜厥緒無¶
劉于虐人乃並受休嘉去隋氏克歸于唐躑躅謳歌灝灝和寧帝¶
庸威慄惟人之爲敬奠厥賦積藏于下是謂豐國鄕爲義廩歛發¶
謹飭歲丁大浸人以有年簡于厥刑不殘而懲是謂嚴威小厲而¶
友大生而孥愷悌祗敬用底于理凡其所欲不謁而獲凡其所惡¶
不祈而息四夷稽服不作兵革不竭貨力丕揚于後嗣用垂于帝¶
<pb:KR4h0024_SBCK_048-3a>¶
式十聖濟厥理孝仁平寛惟祖之則澤乆而逾深仁増而益高人¶
之戴唐永永無窮是故受命不于天于其人休符不于祥于其仁¶
惟人之仁匪祥于天匪祥于天兹惟貞符哉未有䘮仁而乆者也¶
未有恃祥而壽者也商之王以桑榖昌以雉雊大宋之君以法星¶
壽鄭以龍衰魯以麟弱白雉亡漢黃犀死莽惡在其爲符也不勝¶
唐德之代光紹明濬深鴻厖大保人斯無彊冝薦于廟郊文之雅¶
詩祗告于德之休帝曰諶哉乃黜休祥之奏究貞符之奥思德之¶
所未大求仁之所未備以極于&KR0022;理以敬于人事其詩曰¶
於穆敬德&KR0058;人皇之惟貞厥符浩浩將之仁函于膚刃莫畢屠澤¶
熯于爨沸炎以澣殄厥凶德乃敺乃夷懿其休風是煦是吹父子¶
熈熈相寧以嬉賦徹而藏厚我糗糧刑輕以清俾我靡傷貽我子¶
孫百代是康十聖嗣于理仁后之子子思孝父易患于巳拱之戴¶
之神其祐爾載揚于雅承天之嘏天之誠神冥鑒于仁神之曷依¶
冝仁之歸濮㳂于北祝栗于南幅貟西東祗一乃心祝唐之紀後¶
<pb:KR4h0024_SBCK_048-3b>¶
天罔墜祝皇之壽與地咸乆曷從祝之心誠篤之户協人同道以¶
告之俾億萬年不震不危我代之延永永毗之仁増以崇曷不爾¶
思有號于天僉曰嗚呼咨爾皇靈無替厥符¶
　　　　罪言　杜牧¶
國家大事某不當言實言之有罪故以云生人常病兵兵祖於山¶
東㣧於天下不得山東兵不可死山東之地禹畫九土一曰兾州¶
舜以其分太大離爲幽州爲并州程其水土與河南等常重十一¶
二故其人沈&KR0743;多材力重許可能辛苦自魏晉巳下㣧浮羨&KR0075;工¶
機纎雜意態百出俗益卑弊人益脆弱唯山東敦五種本兵矢他¶
不能蕩而自&KR0002;也復産徤馬下者日馳二百里所以兵常當天下¶
兾州以其恃強不循理兾其必破弱雖巳破兾其復強大也并州¶
力足以并吞也幽州隂慘殺也故聖人因其風俗以爲之名黃帝¶
時&KR0214;尤爲兵階(阪泉今/嬀川縣)自後帝王多居其地豈尚其俗都之邪自¶
周劣齊霸不一丗晉大常傭役諸侯至秦萃銳三晉經六世乃能¶
<pb:KR4h0024_SBCK_048-4a>¶
得韓遂折天下脊復得趙因拾取諸國秦末韓信聮齊有之故蒯¶
通知漢楚輕重在信光武始於上谷成於鄗魏武舉官渡三分天¶
下有其二晉亂胡作至宋武號爲英雄得蜀得&KR0028;中盡得河南地¶
十分天下有八然不能使一人渡河以窺胡至于高齊荒蕩宇文¶
取得隋文因以滅陳五百年間天下乃一家隋文非宋武敵也是¶
宋不得山東隋得山東故隋爲王宋爲霸由此言之山東三者不¶
得不可爲王霸者不得不可爲霸猾賊得之是以致天下不安國¶
家天寶末燕盜徐起出入成臯函潼閒&KR0002;渉無人地郭李輩常以¶
兵五十萬不能過鄴自爾一百餘城天下力盡不得尺寸人望之¶
&KR0002;迴鶻吐蕃義無有敢窺者國家因之畦河修障戍塞其術蹊齊¶
魯梁蔡&KR0013;其風流因亦爲冦以裏拓表以表撐裏混澒廻轉顚倒¶
橫斜未甞五年間不戰生人日頓委四夷日昌熾天子因之幸陜¶
幸漢中焦焦然七十餘年矣嗚呼運遭孝武澣衣一肉不畋不樂¶
自卑冗中拔取將相凡十三年乃能盡得河南山西地洗削更革¶
<pb:KR4h0024_SBCK_048-4b>¶
罔不順適唯山東不服亦再攻之皆不利以返豈天使生人未至¶
於帖泰邪豈其人謀未至邪何其艱哉何其艱哉今日天子聖明¶
超出古昔志於理平&KR0002;欲悉使生人無事其要在先去兵不得山¶
東兵不可去是兵殺人無有巳也今者上䇿莫如自治何者當貞¶
元時山東有燕趙魏叛河南有齊蔡叛梁徐陳汝白馬津盟津襄¶
鄧安黃壽春皆戍厚兵凡此十餘所&KR0138;足自護治所實不輟一人¶
以他使遂使我力解勢弛熟視不&KR0100;者無可奈何階此蜀亦叛吳¶
亦叛其他未叛者皆迎時上下不可保信自元和初至今二十九¶
年間得蜀得吳得蔡得齊凡收郡縣二百餘城所未能得唯山東¶
百城耳土地人戸財物甲兵校之往年豈不綽綽乎亦足自以爲¶
治也法令制度品式條章果自治乎賢才奸惡捜選置捨果自治¶
乎障戍鎮守干戈車馬果自治乎井閭阡陌倉廩財賦果自治乎¶
如不果自治是助虜爲虐環土三千里植根七十年復有天下隂¶
爲之助則安可以取故曰上䇿莫如自治中䇿莫如取魏魏於山¶
<pb:KR4h0024_SBCK_048-5a>¶
東最重於河南亦最重何者魏在山東以其能遮趙也旣不可越¶
魏以取趙固不可越趙以取燕是燕趙常取重於魏魏常操燕趙¶
之性命也故魏在山東最重黎陽距白馬津三十里新鄕距盟津¶
一百五十里(&KR0058;陽新郷/並屬衛州)陴壘相望朝駕暮戰是二津虜能潰一則¶
馳入成臯不數日閒故魏於河南間亦最重今者願以近事明之¶
元和中纂天下兵誅蔡誅齊頓之五年無山東憂者以能得魏也¶
(田弘正/&KR0061;降)昨日誅滄頓之三年無山東憂者亦以能得魏也(史憲誠/來降)¶
長慶&KR0004;誅趙一日五諸侯兵四出潰解以失魏也(田布/死)昨日誅趙¶
一日罷如長慶時亦以失魏也(李聽/敗)故河南山東之輕重常懸在¶
魏明白可知也非魏強大能致如此地形使然也故曰取魏爲中¶
䇿最下䇿爲浪戰不計地勢不審攻守是也兵多粟多敺人使戰¶
者便於守兵少粟少人不&KR0460;自戰者便於戰故我常失於戰虜常¶
困於守山東之人叛且三五丗矣今之後生所見言語舉止無非¶
叛也以爲事理正當如此沈酣入骨髓無以爲非者&KR0204;示順向詆¶
<pb:KR4h0024_SBCK_048-5b>¶
侵族臠語曰叛去酋酋起矣至於有圍急食盡餤屍以戰以此爲¶
俗豈可與決一勝一&KR0018;哉自十餘年來凡三&KR0053;趙食盡且下堯山¶
敗(郗尚/書)趙復振下愽敗(社/良)趙復振館陶敗(李/聽)趙復振故不計地勢¶
不審攻守爲浪戰最下䇿也¶
　　　　原十六衛¶
國家始踵隋制開十六衛將軍緫三十貟屬官緫一百二十八貟¶
署守分部夾峙禁省厥初歷今未始替削然自今觀之設官言無¶
謂者其十六衛乎本原事跡其實天下之大命也始自貞觀中旣¶
武遂文内以十六衛畜養武臣(襃公鄂公之徒/並爲諸衛將軍)外開折衝果毅府¶
五百七十四以儲兵伍或有不幸方二三千里爲冦土數十百萬¶
人爲冦兵蠻夷戎狄踐踏四作此時戎臣當提兵居外至如天下¶
平一暴㪍消削單車一符將命四走莫不信順此時戎臣當提兵¶
居内當其居内也官爲將軍綬有朱紫章有金銀千百&KR0016;趍奉朝¶
謁第觀車馬歌兒舞女念功賞勞出於曲賜所部之兵散舎諸府¶
<pb:KR4h0024_SBCK_048-6a>¶
上府不越一千二百人(五百七十四府/凡有四十万人)三時耕稼襏襫　耒一時¶
治武&KR0016;劒兵矢禆衛以課父兄相言不得業他籍藏將府伍散田¶
畒力解勢破人人自愛雖有&KR0214;尤爲師雅亦不可使爲亂耳及其¶
當居外也縁部之兵被檄乃來受命於朝不見妻子斧&KR0207;在前爵¶
賞在後以首爭首以力搏力飄暴交捽豈暇異略雖有&KR0214;尤爲師¶
雅亦無能爲叛也自貞觀至于開元末百三十年閒戎臣兵伍未¶
始逆&KR0434;此聖人所能柄統輕重制障表裏聖筭神術也至于開元¶
末愚儒奏章曰天下文勝矣請罷府兵詔曰可武夫奏章曰天下¶
力強矣請&KR0366;四夷詔曰可於是府兵内剷邊兵外作戎臣兵伍湍¶
奔矢往内無一人矣起遼走蜀繚絡萬里事五強冦(奚契丹吐蕃/雲南大石國)¶
十餘年中亡百萬人尾大中乾成燕偏重(去/聲)而天下掀然根萌燼¶
燃七聖旰食求欲除之且不能也由此觀之戎臣兵伍豈可一日¶
使出落鈐鍵哉然爲國者不能無也居外則叛(韓燕七國近者/禄山僕固是也)居¶
内則&KR0434;(卓莽曹馬/巳下是也)使外不叛内不篡兵不離伍無自焚之患將保¶
<pb:KR4h0024_SBCK_048-6b>¶
頸領無烹狗之論古今巳還法術最長其置府立衛乎近代巳來¶
於其將也弊復爲甚也人囂曰廷詔命將矣名出視之率市兒輩¶
蓋多賂金王&KR0018;&KR0029;幽隂折劵交貨所能也絶不識父兄禮義之教¶
復無慷&KR0099;感槩之氣百城千里一朝得之其強傑愎㪍者則撓削¶
法制不使縛已斬族忠良不使違已力壹勢便罔不爲寇其隂泥¶
(去/聲)巧狡者亦能家筭口斂委於邪倖由&KR0056;市公去郡得都四履所¶
治&KR0204;爲别館或一夫不幸而壽則戛割生人略帀天下是以天下¶
毎毎兵亂涌溢齊人乾耗鄕黨風俗&KR0075;窳衰薄敎化恩澤擁抑不¶
下召來災殄被及牛馬嗟乎自愚而知之人其盡知之乎且武者¶
任誅如天時有秋文者任治如天時有春是天不能倒春秋是豪¶
傑不能揔文武是此輩受&KR0207;誅暴乎曰於是乎在某人行敎乎曰¶
於是乎在欲禍蠧不作者未之有也伏惟文皇帝十六衛之&KR0562;誰¶
復而原其實天下之大命也故作原十六衛¶
　　　　帝王所尚問　李翶¶
<pb:KR4h0024_SBCK_048-7a>¶
夏尚忠殷尚敬周尚文何也帝王之道非尚忠也非尚敬與文也¶
因時之變以承其弊而巳矣救野莫如敬救&KR0017;莫如文救僿莫如¶
忠循環終始迭相爲救如火蔓而燒也人知其勝之于水矣勝于¶
水者土也水之潰遏其流者則必大爲之防矣故夏之政忠湯之¶
政敬武王之政尚文各適其宜也如武王居禹之時則尚忠矣湯¶
居武王之時則尚文矣禹與湯交地而居則夏先敬而殷尚乎忠¶
矣故適時之宜而補其不得者三王也使黃帝堯舜居三王之天¶
下則亦必爲禹湯武王之所爲矣繇是觀之五帝之與夏商周一¶
道也&KR0002;救殷之&KR0017;不以文而曰我必以夏之忠而化之是猶適于¶
南而北轅其到也無日矣孔子聖人之大者也&KR0002;孔子王天下而¶
傳周其救文之弊也亦必尚乎夏道矣是文與忠敬皆非帝王之¶
所尚也乃帝王之所以合變而行權者也因時之變以承其弊者¶
也不可休而作爲之者也¶
　　　　漢武山呼　羅隱¶
<pb:KR4h0024_SBCK_048-7b>¶
人之性未有生而侈縱者茍非其正則人能壊之事能壞之物能¶
壊之唯貴賤則殊及其壊一也前後左右之䛕佞者人壊之也窮¶
游極觀者事壞之也發於感寤者物壊之也是三者有一於是則¶
爲國之大蠧孝武承富庶之後聽左右之&KR0003;窮游觀之靡乃東封¶
焉蓋所以祈其身而不祈其歲時也由是萬歲之聲發於感寤然¶
後踰遼越海勞師弊俗以至於百姓困窮者東山萬歲之聲也以¶
一山之聲猶&KR0002;是況千口萬舌乎是以東封之呼不得以爲祥而¶
爲英主之不幸¶
　　　　子高之讓¶
有挈其大而舉其高以授人者彼則曰隘矣哉挈而舉者曰以吾¶
所得之廣大曽不&KR0002;彼人之心又安可以施於彼乎於是退而悸¶
慄不敢以所得爲有伯成子高讓禹者非所以小黃屋之尊也夫¶
安九州之大據兆人之上身得意遂動適在我鮮有不以荒怠自¶
放者子高且欲狹禹之心而謹其取也故讓之厥後有卑宫菲食¶
<pb:KR4h0024_SBCK_048-8a>¶
之政¶
　　　　&KR0041;&KR0369;遺意¶
上帝旣剖混沌氏以支節爲山嶽以腸胃爲江河一旦慮其掀然¶
而興則下無生&KR0011;矣於是孕銅鐡於山澤滓魚鹽於江河俾後人¶
攻取之且將以苦混沌之靈而致其必不起也嗚呼混沌氏則不¶
起而人力殫焉¶
　　　　詰鳳　陳黯¶
嘗得楊雄云君子在治&KR0002;鳳在亂&KR0002;鳳謂隱見之得宜也將欲伸¶
之以爲鑒迨覽其劇秦美新則有異乎是(句/絶)雄仕漢遇新室之亂¶
旣不能去之又懼禍及乃爲斯文以媚而取容嗚呼鳳故&KR0002;是邪¶
果&KR0002;是則鳳遇繒繳而徊翔无間邪君子之仕也所以行道道之¶
不行也則可以明其節彼莽之不臣雄時在列冝以君臣之義興¶
亡之理匡救之以行其道茍畏其威愛其死則可拔簪高謝以明¶
其節詎有茍祿貪生徇非飾詐廣引秦過以喻惡則是稔其&KR0434;逆¶
<pb:KR4h0024_SBCK_048-8b>¶
也與古之持顚危死名節者背而馳也嚮者所著&KR0002;鳳之&KR0003;得不¶
爲誣鳳也哉雞常禽也暁晦而不迷其&KR0248;鳳靈鳥也理亂而不知¶
其時邪噫言之不思有如是邪或曰古人臨危制變亦權道也雄¶
知莽之不可匡也故矯爲其辭姑務脫禍是亦權也何過之深歟¶
曰不然夫權者聖人有焉所以不失其道未見捨其道而從其權¶
昔仲尼仕魯以季&KR0074;子荒齊樂知其不可匡也乃去之曽不聞矯¶
爲其辭以求庸於魯雖仲尼日月其德人之不侔然楊雄亦慕仲¶
尼之敎者以著書立言爲事得自易哉夫立言者豈不欲人之從¶
敎邪且巳不能信人況求信於人乎語曰君子先言而後從之斯¶
言可欺也哉¶
　　　　登華&KR0562;　沈顔¶
甞讀李肇國史&KR0024;云韓文公登華嶽之巔顧視其險絶恐慄度不¶
可下乃發狂慟哭而欲縋遺書爲訣且譏好竒之過也如是沈子¶
曰吁是不諭文公之&KR0562;邪夫仲尼之悲麟悲不在麟也墨翟之泣¶
<pb:KR4h0024_SBCK_048-9a>¶
絲泣不在絲也且阮籍縱車於途途窮輙慟豈始慮不至邪蓋假¶
事諷時致意於此爾前賢後賢道豈相逺文公憤趣榮貪位之者¶
&KR0002;陟懸崖險不能止俾至身危踣蹶然後歎不知稅駕之所焉可¶
及矣悲夫文公之㫖微沈子幾晦乎¶
　　　　窮達志　程晏¶
君子寧小窮而大達小人寧小達而大窮小者人之役大者人之¶
道也孟子論帝王之道於諸侯諸侯不志我言則去之豈不以小¶
窮而大達歟衛鞅論帝王之道於秦伯秦伯寐於是鞅乃易之以¶
霸強之術而茍容之豈不謂小達而大窮歟君子不患乎無才患¶
乎不知窮達之理也孟子大達逺盜蹊而遵正路者也衛鞅大窮¶
捨正路而趨盜蹊者也秦不知蹊以問鞅鞅&KR0204;之趨盜蹊而強去¶
也我知盜之蹊而返然之曷&KR0002;遵正路而逺盜蹊哉¶
　　　　禹書上　劉蛻¶
以功不就而受誅則可謂勤民而死乎曰不然然則夏之郊也奚¶
<pb:KR4h0024_SBCK_048-9b>¶
不尋其先安得以鮌配曰以功不就則可謂勤民而死也以誅其¶
身則可謂勤其家也不怨君誅而尋父功鮌當誅也傳曰不以家¶
事辭王事旣其家爲天下故報其勤家於夏郊而巳矣有鮌之誅¶
而不廢其功禹爲其子也不得以天下而擇其功者禹爲之事&KR0017;¶
神也微禹之爲子先人之罪將不食矣故其子之功由勤父嗣也¶
然則夏郊冝矣於是君誅其怠也而子不怨其家祭其勤也民神¶
弗畔蓋禹以天下不逮事其父而致孝乎&KR0017;神云¶
　　　　禹書下¶
治天下之野見之於夏功而未見於先夏功者乆矣夫八年之間¶
生聚非不壊也委積非不耗也帝憂則民愁樂則民喜故以憂樂¶
隱顯而助之帝能治其心故禹後雖以身先天下而不以一身&KR0018;¶
天下之土石以其得治丗之心易使也嗚呼必不得和心之人而¶
爲可以智治則豈羽山之下忍不以智獻其父者歟天下見濡手¶
足之禹則不見土階之上以憂樂者也故曰心治乎人也功治乎¶
<pb:KR4h0024_SBCK_048-10a>¶
水也其可獨禹云乎¶
　　　　斷非聖人事　李商隱¶
堯去子舜亦去子周公去弟後丗人以爲能斷此絶不知聖人事¶
者斷之爲義疑而後定者也聖人所行無疑又安用斷聖人持天¶
下以道民不得知聖人理天下以仁義民不得知害去其身未仁¶
也害去其家未仁也害去其國亦未仁也害去其天下亦未仁也¶
害去其後丗然後仁也宜而行之謂之義子不肖去子弟不順去¶
弟家國天下後世皆&KR0041;利去害矣不去則反冝然而爲之堯舜周¶
公未甞疑又安用斷故曰斷非聖人事¶
　　　　讓非賢人事¶
丗以爲能讓其國能讓其天下者爲賢此絶不知賢人事者能讓¶
其國能讓其天下是不苟取者耳湯故時非無臣也然其卒佐湯¶
有陞陑之役鳴條之戰竟何人哉非伊尹不可也武故時非無臣¶
也然其卒佐武有牧野之誓白旗之懸果何人哉非太公望不可¶
<pb:KR4h0024_SBCK_048-10b>¶
也苟伊尹之讓汝鳩仲虺太公望之讓太顚閎天則商周之命其¶
集乎故伊尹之醜夏復歸太公望之發揚蹈厲當此時雖百汝鳩¶
百仲虺伊尹不讓也百太顚百閎天太公望亦不讓也故曰讓非¶
賢人事¶
　　　　知道　房千里¶
丗所以爲逹者貴爵富禄威刑不勝其用珠玉不勝其計耳熟聲¶
口飫味目厭色斯所爲常情之大欲也丗之所以窮者秩不足以¶
庇身禄不足以充用侮不能威辱不能刑聲色不足於耳目滋味¶
不甘於口舌斯所謂常情之大不欲也然而聖人汲汲於禄仕者¶
豈不爲是邪曰非也聖人爲人者也&KR0106;人爲已者也聖人&KR0018;其資¶
得其地逢其時有其禄然後因其基流其德澤猶水之居高者決¶
而漑之其浸必廣聖人之所以爲榮者導人於仁誼然後使萬千¶
年載其烈光爲巍巍之德功以浹於生人者也&KR0106;人之爲已者期¶
於厚禄貴位位以私尊禄以私富益尊而愈驕益富而愈汰以&KR0075;¶
<pb:KR4h0024_SBCK_048-11a>¶
快一日之欲&KR0138;放肆於氣未絶之閒者也聖人有其時有其位行¶
其道以及於人無其時無其位奉其道以自飾故聖人進不爲榮¶
退不爲戚而常得其道&KR0106;人幸其時竊其位竭人以自足無其時¶
失其位任其愚以自困故&KR0106;人進以爲已榮退以爲巳辱而常天¶
其道孔子曰鳳鳥不至河不出圖吾巳矣夫孔子歎行已之道足¶
以致是而時王不用已之道道無所施非歎其身食不方丈衣不¶
文繡也&KR0106;人之所悲不達者率曰吾妻不能羅&KR0237;吾兒不得肉食¶
耳豈甞少及於外物哉聖人以德澤流於人雖九命崇錫不以爲¶
厚以其所償果當外其身而公於天下非巳幸也&KR0106;人無毫毛以¶
禆於人茍幸得禄仕即逸豫以自怡以竊取偷得爲大&KR0219;其所得¶
幸也孔顔聖賢也豈甞聞伐樹瓢飮以爲已辱哉&KR0078;旦亦聖人也¶
豈甞聞受封攝理以爲已幸哉是知聖人之樂也内而&KR0106;人之樂¶
也外内故常有餘外故常不足有餘故推於人不足故取於人有¶
道之人麤裘索帶而人不鄙之者取其内而不取其外也&KR0002;然者¶
<pb:KR4h0024_SBCK_048-11b>¶
富貴者文飾於外也彼之所以仁誼者質充於内也西子不華嫫¶
女錦縠是不能易其美惡後之君子窮於時者當思&KR0018;其内而自¶
篤無以其外而諂人達於時者當思勉其内以自飾無以其外而¶
驕人茍如是庶幾乎知道矣¶
重校正唐文粹卷第四十八¶
