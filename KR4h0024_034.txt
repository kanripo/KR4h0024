# -*- mode: mandoku-view -*-
#+TITLE: 唐文粹
#+DATE: 2015-09-23 10:31:58
#+PROPERTY: JUAN 34


天三¶
　　　　天論上(劉禹鍚/)
　　　　天論中
　　　　天論下
<pb:KR4h0024_WYG_034-1b>
　　　帝王三¶
　　　　荀悦論髙祖武宣論(李徳裕/)
　　　　漢昭論¶
　　　　漢元論¶
　　　封禪一¶
　　　　漢武封禪論(林簡言/)¶
　　　封建三¶
　　　　封建論(栁宗元/)
<pb:KR4h0024_WYG_034-2a>
　　　　五等論(朱敬則/)
　　　　漢祖吕后五等論(李翰/)¶
　　　興亡二¶
　　　　兩漢辨亡論(權徳輿/)
　　　　三國論(李徳裕/)<md:KR4h0024_SBCK_034-1b>¶　　　正統一¶
　　　　東晉元魏正閏論(皇甫湜/)¶
　　天論上　　　　　　　　　劉禹錫
<pb:KR4h0024_WYG_034-2b>
世之言天者二道焉拘於昭昭者則曰天與人實影響
禍必以罪¶降福必以善來窮阨而呼必可聞隠痛而祈
必可荅如有物的然¶以宰者故隂隲之説勝焉泥於冥
冥者則曰天與人實刺異霆震¶于畜木未嘗在罪春滋
乎堇荼未嘗擇善跖蹻焉而遂孔顔焉而¶厄是茫乎無
有宰者故自然之説勝焉余之友河東解人栁子厚作¶
天説以折韓退之言文信美矣蓋有激而云非所以盡
天人之際¶故余作天論以極其辯云大凡入形氣者皆
<pb:KR4h0024_WYG_034-3a>
有能有不能天有形¶之大者也人動物之尤者也天之
能人固不能也人之能天亦有¶所不能也故余曰天與
人交相勝耳其説曰天之道在生植其用¶在彊弱人之
道在法制其用在是非陽而阜生隂而肅殺水火傷¶物
木堅金利壯而武徤老而耗眊氣雄相君力雄相長天
之能也<md:KR4h0024_SBCK_034-2a>¶陽而藝樹隂而揫斂防害用濡禁焚用光斬材
窽堅液礦硎芸義¶制强訐禮分長幼右賢尚功建極閑
邪人之能也人能勝乎天者¶法也法大行則是非為公
<pb:KR4h0024_WYG_034-3b>
天下之人蹈道必賞違之必罰當其賞¶雖三旌之貴萬
鍾之禄處之咸曰宜何也為善而然也當其罰雖¶族屬
之夷刀鋸之慘處之咸曰宜何也為惡而然也故其人
曰天¶何預乃人事耶惟告䖍報本肆類授時之禮曰天
而已矣福兮可¶以善取禍兮可以惡召奚預乎天耶法
小弛則是非駮賞不必盡¶善罸不必盡惡或賢而尊顯
時以不肖叅焉或過而僇辱時以不¶辜叅焉故其人曰
彼宜然而信然理也彼不當然而固然豈理耶¶天也福
<pb:KR4h0024_WYG_034-4a>
或可以詐取而禍或可以苟免人道駮故天命之説亦
駮¶焉法大弛則是非易位賞常在佞而罰常在直議不
足以制其强¶刑不足以勝其非人之能勝天之具盡喪
而名徒存彼昧者方挈¶挈然提無實之名欲抗乎言天
者斯數窮矣故曰天之所能者生¶萬物也人之所能者
治萬物也法大行則其人曰天何預人耶我<md:KR4h0024_SBCK_034-2b>¶蹈道而已
法大弛則其人曰道竟何為耶任天而已法小弛則天¶
人之論駮焉今人以一已之窮通而欲質天之有無惑
<pb:KR4h0024_WYG_034-4b>
矣余曰天¶常執其所能以臨乎下非有禎乎治亂云爾
人常執其所能以仰¶乎天非有預乎寒暑云爾生乎治
者人道明咸知其所自故徳與¶怨不歸乎天生乎亂者
人道昧不可知故由人者舉歸乎天非天¶預乎人云爾¶
　　天論中¶
或曰予之言天與人交相勝其理微庸使户曉盍取諸
譬焉劉子¶曰若知旅乎夫旅者羣適乎莽蒼求休乎茂
木飲乎水泉必强有¶力者先焉否則雖聖且賢莫能競
<pb:KR4h0024_WYG_034-5a>
也斯非天勝乎羣次乎邑郛求¶䕃于華榱飽乎餼牢必
聖且賢者先焉否則强有力莫能競也斯¶非人勝乎苟
道乎虞芮雖莽蒼猶郛邑然苟由乎匡宋雖郛邑¶猶莽
蒼然是一日之途天與人交相勝矣吾固曰是非存焉
雖在野¶人理勝也是非亡焉雖在邦天理勝也然則天
非務勝乎人者也<md:KR4h0024_SBCK_034-3a>¶何哉人不宰則歸乎天也人誠務勝
乎天者也何哉天無私故人¶可務乎勝也吾於一日之
途而明乎天人取諸近也已問者曰若¶是言之則天之
<pb:KR4h0024_WYG_034-5b>
不相去乎人也信矣古之人曷引天為荅曰若知¶操舟
乎夫舟行乎濰淄伊洛者疾徐存乎人次舍存乎人風
之怒¶號不能皷為濤也流之泝洄不能峭為魁也適有
迅而安亦人也¶適有覆而膠亦人也舟中之人未嘗有
言天者何哉理明故也彼¶行乎江河淮海者疾徐不可
得而知也次舍不可得而必也鳴條¶為風可以沃日車
蓋之雲可以見怪恬然濟亦天也黯然沈亦天¶也阽危
而僅有亦天也舟中之人未嘗有言天者何哉理昧故
<pb:KR4h0024_WYG_034-6a>
也¶問者曰吾見其駢焉而濟者風水等耳而有沈有不
沈非天曷司¶歟荅曰水與舟二物也夫物之合并必有
數存乎其間焉數存然¶後勢行乎其間焉一以沈一以
濟適當其數適乗其勢耳彼勢之¶附乎物而生猶影響
也本乎徐者其勢緩故人得以曉也本乎疾¶者其勢遽
故難得以曉也江海之覆也猶伊淄之覆也勢有疾故<md:KR4h0024_SBCK_034-3b>¶有不曉耳問者曰子之言數存而勢生非天也天果狹
于勢耶荅¶曰天形常圓而色常青周迴可以度得晝夜
<pb:KR4h0024_WYG_034-6b>
可以表候非數之存¶乎常髙而不卑常動而不已非勢
之乗乎今夫蒼蒼然者一受其¶形于髙大而不能自還
于卑小乗其氣于動用而不能自休于俄¶頃又惡能逃
乎數而越乎勢耶吾固曰萬物之所以為無窮者交¶相
勝而已矣還相用而已矣天與人萬物之元者爾問者
曰天果¶以有形而不能逃乎數彼無形者子安所寓其
數耶荅曰若所謂¶無形者非空乎空者形之希微者也
為體也不妨乎物而為用也¶常資乎有必依于物而後
<pb:KR4h0024_WYG_034-7a>
形焉今為室廬而髙厚之形藏乎内也¶為器用規矩之
形起乎内者也音之作也有大小而響不能踰表¶之立
也有曲直而影不能踰非空之數歟夫目之視非能有
光也¶必因乎日月火燄而後光存焉所謂晦而幽者目
有所不能燭耳¶彼狸猩犬䑕之目庸謂晦而幽耶吾故
曰以目而視得形之相者¶以智而視得形之微者也焉
有天地之内有無形者耶古所謂無<md:KR4h0024_SBCK_034-4a>¶形蓋無常形耳必
因物而後見耳焉能逃乎數耶
<pb:KR4h0024_WYG_034-7b>
　　天論下¶
或曰古之言天之厯象有宣夜渾天周髀之書言天之
髙逺卓詭¶有鄒子今之言有自乎答曰吾非斯人之徒
也大凡入乎數者由¶小而推大必合由人而推天亦合
以理揆之萬物一貫也今夫人¶之有頭目耳鼻齒毛頥
口百骸之粹美者也然而其本在乎腎膓¶心腑天之有
三光懸寓萬象之神明者也然而其本在乎山川五¶行
濁為清母重為輕始兩位既儀還相為庸嘘為雨露噫
<pb:KR4h0024_WYG_034-8a>
為雷風¶乗氣而生羣分彚從植類曰生(案書傳海隅/蒼生謂草木)動類曰
蟲倮蟲之長為智最¶大能執人理與天交勝用天之利
立人之紀紀綱或壞復歸¶其始堯舜之書首曰稽古不
曰稽天幽厲之詩首曰上帝不言人¶事在舜之庭元凱
舉焉曰舜用之不曰天授在商中宗襲亂而興¶心知説
賢乃曰帝賚堯民之餘難以神誣商俗已譌(五禾/反)引天
而¶敺由是而言天預人乎<md:KR4h0024_SBCK_034-4b>¶　　荀悦論髙祖武宣論　　　　　　李徳裕
<pb:KR4h0024_WYG_034-8b>
荀悦論畧曰髙祖天下初定庶事草創文帝躬行𤣥黙
遂至升平¶而古典未備制度多闕武帝内修文學外耀
武威而不盡其術不¶克其終宣帝任法審刑採覈名實
而不用儒術理化不成厯數三¶代以及元帝曰崇尚儒
學從諫如流引班固贊賓禮故老優游亮¶直又曰貢薛
韋匡迭為宰相其㫖以為専用儒術莫盛於此班固¶荀
悦皆文雅之士以元帝好儒徴用儒生故以兹為美而
深罪石¶顯痛心泣血稱詩人投畀豺虎嫉之甚也異乎
<pb:KR4h0024_WYG_034-9a>
余之所聞矣任恭¶顯始於宣帝當宣帝之世石顯豈能
隳其大業哉則知惡不在於¶顯矣蕭望之周堪皆廊廟
之器有師傳之恩石顯所忌廢而不用¶朋龍上書遂致
于理其後劉向禁錮張猛自殺豈得謂之優游亮¶直乎
賈捐之京房雖不終其身亦皆英特雋才道術竒士於
元帝¶可謂忠矣亦因譖而死惑於讒邪則不斷疑於髦
雋則用法亦不¶得謂之優游矣貢薛雖能忠諫止于諷
諭恭儉未嘗禦姦觸邪矣<md:KR4h0024_SBCK_034-5a>¶韋匡從容守位未曽犯顔干
<pb:KR4h0024_WYG_034-9b>
色矣所以得乗時而進久安其位昔¶桀紂殺一龍逢比
干而天下之惡歸焉桀紂以拒諫自殺其悖已¶甚元帝
以信讒而殺抑又甚焉王業既衰至成哀陵替纔三世
而¶王莽簒奪宣帝稱亂吾家者太子也知子莫若父信
哉是言¶
　　漢昭論¶
人君之徳莫大於至明至明以照姦則百邪不能蔽矣
漢昭帝是¶也年十四而知燕王書詐後有譖霍光者上
<pb:KR4h0024_WYG_034-10a>
輒怒曰敢譖毁者坐¶之周成王有慙徳矣髙祖文景俱
不如也成王聞管蔡流言覩召¶公不悦遂使周公狼跋
而東鴟鴞之詩作矣漢髙聞陳平去魏背¶楚欲捨腹心
臣漢文惑季布使酒難近罷歸肱股郡疑賈生擅權¶紛
亂復疎賢士景帝信讒誅鼂錯兵解遂戮三公所謂執
狐疑之¶心來讒賊之口向使昭帝得伊吕之佐則成康
不足侔矣惜哉霍¶光不學無術未稱其徳然輕徭薄賦
與人休息匈奴和親百姓充¶實議鹽鐵而罷㩁酤亦信
<pb:KR4h0024_WYG_034-10b>
任忠臣之效也纔弱冠而殂功徳未盡<md:KR4h0024_SBCK_034-5b>¶可以痛矣¶
　　漢元論¶
漢元帝習武帝游宴後庭又隆好音樂與𢎞恭石顯圖
議帷幄之¶中進退天下之士史臣贊曰優游不斷漢宣
之業衰焉余以班固¶之言未盡其僻此蓋懦而不才權
移所嬖非不斷也夫帝王者天¶也天以剛徤為氣粹精
為體氣剛而明則三光不昏體粹而精則¶四氣不亂剛
也者不息之謂也故權衡獨運嵗時不忒粹也者不¶雜
<pb:KR4h0024_WYG_034-11a>
之謂也故&KR0446;氣消散隂陽不謬若運動不在於權軸鎔
鑄不由¶於大冶蕩蕩上帝復何為哉書曰天聰明自我
民聰明又曰天視¶自我民視天聼自我民聼豈堯舜之
時上下皆公讒説不行人與¶其聰明哉豈幽厲之君上
下盡邪讒言相蔽人不與其聰明哉元¶帝自稱淫亂之
君各賢其臣令皆覺悟天下安得危亡之君元帝¶當自
以恭顯為賢而任之不疑也¶
　　漢武封襌論　　　　　　　林簡言<md:KR4h0024_SBCK_034-6a>¶
<pb:KR4h0024_WYG_034-11b>
仲尼以季氏旅於泰山為僭漢武封泰山非僭歟抑聞
無其位無¶其徳為事僭也有其位無其徳為事亦僭也
又聞封泰山報成功¶也斯皆徳稱乎位者為之若伏羲
神農者也若軒轅顓頊者也若¶堯舜禹湯者也漢武封
禪奚慕哉秦乎伏羲乎堯舜乎秦封禪二¶代而秦滅固
不可慕也若以伏羲堯舜為心亦宜訪伏羲堯舜之¶道
歟以所行之道侔之乎不侔之乎彼茅茨不翦而木不
呈材豈¶曰侔哉彼舞干兩階而黷武窮邊豈曰侔哉彼
<pb:KR4h0024_WYG_034-12a>
用夔典樂而李延¶年進豈曰侔哉彼設謗木而捕人誹
者死豈曰侔哉凡所舉雖厮¶養之人亦知不侔矣在漢
武計宜罷去不侔行其侔者已行之則¶卿大夫行之卿
大夫行之則國人行之夫如是雖不封禪而伏羲¶堯舜
之徳之美自至矣奈何不遵此道取司馬相如腴佞遺
草内¶欺於方寸外欺於千古矯名竊徳冐烟雲躡凌競
封泰山禪梁父¶好商辛夏癸之好迹伏羲堯舜之迹季
氏之僭安可逃乎昔齊桓¶公議封禪管夷吾用他辭以
<pb:KR4h0024_WYG_034-12b>
罷之以其無帝王位故也無徳與無<md:KR4h0024_SBCK_034-6b>¶位相去㡬何儻漢
朝有人如管夷吾應用三脊茅以藉口不使其¶君與季
氏等¶
　　封建論¶　　　　　　　　　　栁宗元
天地果無初乎吾不得而知之也生人果有初乎吾不
得而知之¶也然則孰為近曰有初為近孰明之由封建
而明之也彼封建者¶更古聖王堯舜禹湯文武而莫能
去之蓋非不欲去之也勢不可¶也勢之來其生人之初
<pb:KR4h0024_WYG_034-13a>
乎不初無以有封建封建非聖人之意也彼¶其初與萬
物偕生草木榛榛鹿豕狉狉人不能搏噬而且無毛羽¶
莫克自奉自衞荀卿有言必將假物以為用者也夫假
物者必爭¶爭而不已必就其能斷曲直者而聴命焉其
智而明者所伏必衆¶告之以直而不改必痛之而後畏
由是君長刑政生焉故近者聚¶而為羣羣之分其争必
大而後有兵有刑徳又大者衆羣之長又就而¶聴命焉以安
其屬於是有諸侯之列則其争又有大者焉徳又大¶者
<pb:KR4h0024_WYG_034-13b>
諸侯之列又就而聴命焉以安其封於是有方伯連率
之類則<md:KR4h0024_SBCK_034-7a>¶其争又有大者焉徳又大者方伯連率之類又
就而聴命焉以安¶其入然後天下㑹于一是故有里胥
而後有縣大夫有縣大夫而¶後有諸侯有諸侯而後有
方伯連率有方伯連率而後有天子自¶天子至于里胥
其徳在人者死必求其嗣而奉之故封建非聖人¶意也
勢也夫堯舜禹湯之事逺矣及有周而甚詳周有天下
裂土¶田而𤓰分之設五等邦羣后布濩星羅四周于天
<pb:KR4h0024_WYG_034-14a>
下輪運而輻集¶合為朝覲㑹同離為守臣扞城然而降
于夷王害禮傷尊下堂而¶迎覲者厯于宣王挾中興復
古之徳雄南征北伐之威率不能定¶魯侯之嗣凌夷迄
于幽厲王室東徙而自列為諸侯厥後問鼎之¶輕重者
有之射王中肩者有之伐凡伯誅萇𢎞者有之天下乖
盭¶(音/戾)無君君之心余以為周之喪久矣徒建空名於公
侯之上耳得非¶諸侯之盛强末大不掉之咎歟遂判為
十二合為七國威分于陪¶臣之邦國殄于後封之秦則
<pb:KR4h0024_WYG_034-14b>
周之敗端其在乎此矣秦有天下裂¶都㑹而為之郡邑
廢侯衞而為之守宰據天下之雄圖都六合之<md:KR4h0024_SBCK_034-7b>¶上游攝
制四海運于掌握之内此其所以為得也不數載而天
下¶大壊有由矣亟役萬人暴其威刑竭其貨賄負鋤謫
戍之徒圜視¶而合從大呼而成羣時則有叛人而無叛吏
人怨于下而吏畏于¶上天下相合殺守刼令而並起咎
在人怨非郡邑之制失也漢有¶天下矯秦之枉徇周之
制剖海内而立宗子封功臣數年之間奔¶命扶傷之不
<pb:KR4h0024_WYG_034-15a>
暇困平城病流矢凌遲不救者三代後乃謀臣獻畫¶而
離削自守矣然而封建之始郡邑居半時則有叛國而
無叛郡¶秦制之得亦已明矣繼漢而帝者雖百代可
知也唐興制州邑立¶守宰此其所以為宜也然猶桀猾
時起虐害方域者失不在于州¶而在于兵時則有叛
將而無叛州州縣之設固不可革也或者曰¶封建者必
私其土子其人適其俗修其理施化易也守宰者苟其¶
心思遷其秩而已何能理乎余又非之周之事跡斷可
<pb:KR4h0024_WYG_034-15b>
見矣列侯¶驕盈黷貨事戎大凡亂國多理國寡侯伯不
得變其政天子不得¶變其君私土予人者百不有一失
在于制不在于政周事然也秦<md:KR4h0024_SBCK_034-8a>¶之事迹亦斷可見矣有
聖人之制而不委郡邑是矣有理人之臣¶而不使守宰
是矣郡邑不得正其制守宰不得定其理酷刑苦役¶而
萬人側目失在于政不在于制秦事然也漢興天子
之政行於¶郡不行於國制其守宰不制其侯王侯王雖
亂不可變也國人雖¶病不可除也及夫大逆不道然
<pb:KR4h0024_WYG_034-16a>
然揜捕而遷之勒兵而夷之耳大¶逆未彰奸利浚財怙
勢作威大刻于民者無如之何及夫郡邑可¶謂理且安
矣何以言之且漢知孟舒于田叔得魏尚于馮唐聞黄¶
霸之明審覩汲黯之簡靖拜之可也復其位可也卧而
委之以輯¶一方可也有罪得以黜有能得以奬朝拜而
不道夕斥之矣夕受¶而不法朝斥之矣假使漢室盡城
邑而侯王之縱令其亂人戚之¶而已孟舒魏尚之術莫
得而施黄霸汲黯之化莫得而行明譴而¶導之拜受而
<pb:KR4h0024_WYG_034-16b>
退已違矣下令而削之締交約從之謀周于同列則¶相
顧裂眺勃然而起幸而不起則削其半削其半民猶瘁
矣曷若¶舉而移之以全其人乎漢事然也今國家盡制
郡邑連置守宰其<md:KR4h0024_SBCK_034-8b>¶不可變也固矣善制兵謹擇守則理平
矣或者又曰夏商周漢封¶建而延秦郡邑而促尤非所
謂知理者也魏之承漢也封爵猶建¶晉之承魏也因循
不革而二姓凌替不聞延祚今矯而變之垂二¶百祀大
業彌固何繫于諸侯哉或者又以為商周聖王也而不
<pb:KR4h0024_WYG_034-17a>
革¶其制固不當復議也是大不然夫商周之不革者是
不得已也蓋¶以諸侯歸商者三千焉資以黜夏湯不得
而廢歸周者八百焉資¶以勝商武王不得而易徇之以
為安仍之以為俗湯武之所不得¶已也夫不得已非公
之大者也私其力于已也私其衞于子孫也¶秦之所以
革之者其為制公之大者也其情私也私其一已之威¶
也私其盡臣畜于我也然而公天下之端自秦始夫天
下之道理¶安斯得人者也使賢者居上而不肖者居下
<pb:KR4h0024_WYG_034-17b>
而後可以理安今夫封¶建者繼世而理繼世而理者上
果賢乎下果不肖乎則生人之理¶亂未可知也將欲利
其社稷以一其人之視聴則又有世大夫世¶食禄邑以
盡其封畧聖賢生于其時亦無以立于天下封建者為<md:KR4h0024_SBCK_034-9a>¶之也豈聖人之制使至于是乎吾固曰非聖人之意也
勢也¶
　　五等論　　　　　　　　　朱敬則¶
昔秦廢五等崔寔仲長統王朗曹冏等皆以為秦之失
<pb:KR4h0024_WYG_034-18a>
余竊異之¶誠通其志云蓋明王之理天下也先之以博
愛本之以仁義張四¶維尊五美懸禮樂于庭宇置軌範
於中衢然後决𤣥波使横流揚¶薰風以髙扇浮愷悌之
甘澤浸曠蕩之膏腴正理革其淫邪淳風¶柔其骨髓使
天下之人心醉而神足其於忠義也立則見其叅於¶前
其於進趨也皎若章程之在目禮經所及等日月之難
踰聲教¶所行雖風雨之不輟聖人知俗之漸化也王道
之已行也於是體¶國經野庸功勲親分山裂河設盤石
<pb:KR4h0024_WYG_034-18b>
之固内守外禦有維城之基¶連結徧於城中膠葛盡於
封内雖道昏時喪澤竭政塞鄭伯逐王¶申侯殺主魯不
供物宋不城周吳徴百牢楚問九鼎小白之一匡¶天下
重耳之一戰諸侯無君之迹顯然簒奪之謀中寢者直
以周¶禮尚存簡書不隕故曰不敢失墜天威在顔自春
秋之後禮義漸<md:KR4h0024_SBCK_034-9b>¶頽風俗塵昏愧恥心盡疾走先得者為
上奪攘知命者為能加以¶八世専齊三家分晉子貢之
亂五國蘇秦之鬬七雄苛刻薄興經¶籍道息莫不長詐
<pb:KR4h0024_WYG_034-19a>
術貴攻戰萬姓皆戴爪牙無人不屬觜距所以¶商鞅欺
故友李斯囚舊交孫臏喪足于龐涓張儀得志於陳軫
一¶旅之衆便欲稱王再戰之雄争來奉帝先王㑹盟之
禮昔時樽俎¶之容三代之風掃地盡矣況始皇削乎區
宇殊非至公李斯之作¶股肱罕循大道人無見徳唯虐
是聞當此時也主猜于上人駭于¶下父不能保之于子
君不能得之于臣欲使始皇分土姦雄建侯¶薄俗若喻
晉鄭之可依便借賊兵而資盜糧寄龍魚而助風雨不
<pb:KR4h0024_WYG_034-19b>
可行也是以秦鑒周徳之緜深懼已圖之不逺罷侯置
守髙下在¶心天下制在一人百姓不聞二主直是不得
行其世封非薄功臣¶而賤骨肉也髙皇帝揭日月之明
懷天地之量算財不足以分賞¶論功不足以受封邑皆
百城土有千里人殷國富地廣兵强五十¶年間七國同
反賈誼憂其國大鼂錯請削其地若言由大而反也<md:KR4h0024_SBCK_034-10a>¶不
若召陵之師踐土之衆也若言有材而起也劉濞非王
霸之材¶田禄無先管之畧也且齊晉以逆禮為慙吳楚
<pb:KR4h0024_WYG_034-20a>
以犯上非媿釁由¶教起其所由來逺矣自此之後雜霸
又衰中興不能改物創圖黄¶初不能深謀逺慮&KR0225;乎漢
魏之際尋其經緯之初未有積德重光¶澤及萬物觀其
教偷薄于秦風察其人犲狼于漢日故魏太祖曰¶若使
無孤天下㡬人稱帝㡬人稱主明竊號議者觸目皆是
欲以¶此時開賜履之祚垂萬代之封必有通車三川以
闚周室介馬汾¶隰而逐翼侯王司徒屢請于當時曹元
首又勤于宗室皆不知時¶也
<pb:KR4h0024_WYG_034-20b>
　　漢祖吕后五等論　　　　　李　翰¶
或稱漢祖建五等封異姓其計得乎髙后立四王非劉
氏其事順¶乎嘗試論之曰夫思治惡亂體國之常理去
危就安宅生之大域¶然而制業圖逺隨化㑹機是非較
于毫釐得失差于興滅可不謂¶然乎揆夫髙祖造漢殷
鑒亡秦宗族無尺寸之封子弟立虚空之<md:KR4h0024_SBCK_034-10b>¶地故衆枝莫
助而孤根易拔封建之心肇於此矣又謂大業可以¶力
取神&KR0266;推於命歸思得包四海以獨富舉百郡以從欲
<pb:KR4h0024_WYG_034-21a>
而外誘¶異端内疑成計及見羣心交阻偶語間興適悟
天下不可獨理専¶欲不能蓋衆分利推恩乃先封雍齒
然後將士斂手不懷反覆豪¶俊息慮知難搖動五等之
制於是行焉既而鸞輅龍旂皆王室昭¶穆黼衣朱黻即
功臣子孫君利世祚人安定主上敦子愛之情下¶結體
信之志羣后固犬牙之勢匹夫絶烏合之舉此所以為
計之¶是也何創五等之議不遵三代之典境土踰溢隄
防漏下權敵上¶都制方偶國過當啟陵僭之端怙强連
<pb:KR4h0024_WYG_034-21b>
交争之兆賈&KR0105;痛其將亂¶鼂錯憂其必危卒使諸侯失
節朝廷忿忌此所以為計之非也且¶夫中興之主不讓
肇基之勲成務之臣有髙佐命之力故禮樂大¶備取惟
新之格言琴瑟不調除仍舊之弊法觀乎孝惠既崩髙
后¶稱制侯王諸吕何不可哉當若早置禄産之位宜序
親疎之節小¶其國以圖全薄其勢以逺害而陳平周勃
亦分茅錫土將相之後<md:KR4h0024_SBCK_034-11a>¶誓同山河舅甥之國穆若唇齒
預閉覬覦之心不踐嫌猜之路克¶復明辟决自我躬髙
<pb:KR4h0024_WYG_034-22a>
謝壽陵無負先帝安有齊兵之觀變代邸之¶危疑哉此
所以為計之得也神害久盈物無兩大以吕氏之盛跨¶
漢朝之權専禁兵以候疑秉大政以速謗趦趄異姓蓄
姦候隙刺¶促大臣側目相視自投機穽實履憂虞此所
以為計之失也嗚呼¶物有益之而損損之而益凡人臨
事多惑視徃則明向使髙祖吕¶后觀既往之勢析當時
之疑㫁必然之策杜未萌之禍則惠文之¶間無劉吕之
難哀平之未有晉鄭是依況復周陳諸家休戚連漢¶黎
<pb:KR4h0024_WYG_034-22b>
獻思徳謳歌未改雖天命興廢孰能明之然人謨協宻
必無悔¶矣¶
　　兩漢辨亡論　　　　　　　　權徳輿¶
言兩漢所以亡者皆曰莽卓予以為莽卓簒逆汗神器
以亂齊民¶自賈夷滅天下耳目顯然聞知静徴厥初則
亡西京者張禹亡東¶京者胡廣皆以假道儒術得伸其
邪心徼一時大名致位公輔辭<md:KR4h0024_SBCK_034-11b>¶氣所發損益繫之而多
方善柔保位持禄或陷時君以滋厲階或¶附兇沴以結
<pb:KR4h0024_WYG_034-23a>
禍胎故其蕩覆之機簒奪之兆皆指導馴致之雖年¶祀
相逺猶手授頥指之然也其為賊害豈直莽卓之比乎
禹以經¶術為帝師身備漢相特見尊信當主臣之重極
儒者之貴永始元¶延之間天地之災屢見言事者皆譏
切王氏専政時成帝亦悔懼¶天變而未有以决駕至禹
第辟左右以問之須其一言以為律度¶為禹計者亦宜
陳大易堅氷之誡誦小雅十月之刺乗其嚮納痛¶言得
失反以罕言命不語怪為辭致成帝不疑之心授王氏
<pb:KR4h0024_WYG_034-23b>
寖盛¶之勢上下恬然晻忽亡國儻帝慮不至是猶當開
陳切劘靣列廷¶辨矧當就第宴閒之際虚懷放决之時
方且視小男於牀下官子¶壻於近郡欵然用家人匹婦
為心以身圖安不恤國患致使羣盜¶弄權迭執魁柄禍
稔毒流至于新都不可遏也斯可憤也逮至東¶都順桓
之間國統三絶胡廣以巨儒柄用位極上台初梁冀席
外¶戚之重貪戾當國既鴆質帝議立嗣君公卿大臣皆
以清河王䔉<md:KR4h0024_SBCK_034-12a>¶年長有徳屬最尊親可以靖人亦既定策
<pb:KR4h0024_WYG_034-24a>
冀乃憚其明哲且不利¶長君私于蠡吾獨異羣議為廣
計者亦當中立如石介然不回率¶趙誠之徒同李杜所
守然後與三事百工正辭于朝雖冀之暴恣豈¶能一旦
盡誅漢廷羣公耶反徇一息之安首鼠畏懦竟使清河
徙¶廢蠡吾為梗邦家陵夷漢道日蹙結黨錮之獄成閹
寺之禍禍亂¶循環以至董卓赫赫漢室化為當塗蓋棟
橈鼎折之所由來久矣¶彼梅福以孤逺上疏張綱以卑
秩埋輪獨何人哉而不是思也噫¶嘻就利違害榮通醜
<pb:KR4h0024_WYG_034-24b>
窮大凡有生之常性也暨乎手持政柄體國¶存亡則謹
之于初决之于始以導善氣以遏亂源若禍胎既萌則¶
死而後已白刃可蹈鴻毛斯輕奈何禹廣以宴安之時
則務小忠¶立細行數數然獻吉筮于露蓍沮立后于探
籌及夫安危之際邦¶家之大則甘心結舌隂拱觀變豈
止然也方又熾熖熖以燎原決¶湯湯以襄陵投天下于
烟煨擠萬人于昏墊百代之下無所指名¶雖史贊粗言
而不究論本末且出不越境書殺君之惡言偽而辯<md:KR4h0024_SBCK_034-12b>¶有
<pb:KR4h0024_WYG_034-25a>
兩觀之誅若當春秋之時明禹廣之罪作誡來世可勝
紀乎向¶使西京抑損王氏尊君卑臣則庶乎無哀平之
壞東京登庸清河¶主明臣忠則庶乎無靈獻之亂大漢
之祚未易知也或以國之興¶亡皆有隂隲之數非人謀
能亢則但取瞽聾者而相之立土木偶¶而尊之被以章
組列於廊廟斯可矣何堯舜之或咨或吁殷周之¶或夢
或卜憂勤日昃之若是然後為理耶予因肄古史且嗜
春秋¶襃貶之學心所憤激故辯其所以然
<pb:KR4h0024_WYG_034-25b>
　　三國論　　　　　　　　　李徳裕¶
魏吳蜀三分天下而亡有先後非形勢有輕重積仁義
有厚薄察¶其政柄所歸則亡之先後可知也蜀政在於
黄皓皓隸人也内不¶能修武侯之舊典外不能制姜維
之黷武紀綱日壞君子不服所¶以先亡也魏自明帝之
後政歸仲達齊王以降惟守空宫亡之奄¶速繫于昭昭
之志將移神器之重須服天下之心未立大功亦不¶敢
取所以蜀滅而魏亡也孫皓雖驕奢極欲殘虐用刑而
<pb:KR4h0024_WYG_034-26a>
自専殺<md:KR4h0024_SBCK_034-13a>¶生之柄不牽帷牆之制運盡天亡而後夷滅由
是而知人君不可¶一日失其柄也如神龍之脱深泉震
雷之無煙氣威靈既露人得¶制之蔣濟覩魏文帝與夏
侯尚詔曰作福作威為亡國之言所謂¶柄者威福是也
豈可假于臣下哉後代覩三國之事可不戒懼焉¶
　　東晉元魏正閏論　　　　　皇甫湜¶
論曰王者受命于天作主于人必大一統明所授所以
正天下之¶位一天下之心舜傳之堯禹傳之舜以徳禪
<pb:KR4h0024_WYG_034-26b>
者也桀放于湯受殺¶於武以時合者也秦滅二周兼六
國以力成者也漢革秦社稷以¶義取者也故自堯以降
或以徳或以時或以力或以義承授如貫¶終始可明雖
殊厥跡皆得其正以及魏取于漢晉得于魏史策既¶載
彰明可知百王既通行萬代無異辭矣惠帝無道羣胡
亂華晉¶之南遷實曰元帝與夫祖乙之圯耿盤庚之徙
亳厲王之居彘平¶王之避戎其事同其義一矣而拓跋
氏種實匈奴來自幽代襲有¶先王之桑梓自為中國之
<pb:KR4h0024_WYG_034-27a>
位號謂之滅邪晉實未改謂之禪邪已<md:KR4h0024_SBCK_034-13b>¶無所傳而往之
著書者有帝元今之為録者皆閏晉可謂去之逺¶矣或
曰元之所據中國也對曰所以為中國者以禮義也所
以為夷¶狄者無禮義也豈繫于地哉杞用夷禮杞即夷
矣子居九夷夷不¶陋矣沐紂之化商士為頑人矣因戎
之遷伊川為陸渾矣非繫於¶地也晉之南渡人物攸歸
禮樂咸在風流善政史實存焉魏氏恣¶其强暴虐此中
夏斬伐之地雞犬無餘驅士女為肉籬委之戕殺¶指衣
<pb:KR4h0024_WYG_034-27b>
冠為芻狗逞其屠刈種落繁熾厯年滋多此而帝之則
天下¶之士有蹈海而死天下之人有登山而餓忍食其
粟而立于朝哉¶至于孝文始用夏變夷而易姓更法將
無及矣且授受無所謂之¶何哉又曰周繼元隋繼周國
家之興實繼隋氏子謂是何對曰晉¶為宋宋為齊齊為
梁江陵之滅則為周矣陳氏自樹而奪無容於¶言况隋
兼江南一天下而授之于我故推而上我受之隋隋得
之¶周周取之梁推梁而上以至于堯舜得天統矣則陳
<pb:KR4h0024_WYG_034-28a>
姦于南元閏¶于北其不昭昭乎其不昭昭乎
　
　
　
　
　
　
　
<pb:KR4h0024_WYG_034-28b>
　
　
　
　
　
　
　
　唐文粹巻三十四¶
<md:KR4h0024_SBCK_035-1a>¶
<pb:KR4h0024_WYG_035-1a>
欽定四庫全書
　唐文粹巻三十五¶
　　　　　　　　　　　　宋　姚鉉　編¶
　
