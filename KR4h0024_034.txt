# -*- mode: mandoku-view; -*-
#+TITLE: 唐文粹
#+DATE: 2015-09-11 21:27:13.154290
#+PROPERTY: ID KR4h0024
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 34
#+PROPERTY: FILE SB04n0194-034唐文粹-卷第三十四.
<pb:KR4h0024_SBCK_034-1a>¶
重校正唐文粹卷第三十四¶
　　　　　　　　　　　吳興姚　鉉　纂¶
　論甲(揔一十三首)¶
　　天三¶
　　　天論上(劉禹錫)天論中　天論下¶
　　帝王三¶
　　　荀恱論高祖武宣論(李德裕)漢昭論¶
　　　漢元論¶
　　封禪一¶
　　　漢武封禪論(林簡言)¶
　　封建三¶
　　　封建論(柳宗元)五等論(朱敬則)漢祖吕后五等論(李/翰)¶
　　興亡二¶
　　　兩漢辨亡論(權德/輿)三國論(李德&KR0073;)¶
<pb:KR4h0024_SBCK_034-1b>¶
　　正統一¶
　　　東晉元魏正閏論(皇甫湜)¶
　　　　天論上　劉禹錫¶
世之言天者二道焉拘於昭昭者則曰天與人實影響禍必以罪¶
降福必以善來窮阨而呼必可聞隱痛而祈必可荅如有物的然¶
以宰者故隂騭之&KR0003;勝焉泥於冥冥者則曰天與人實刺異霆震¶
千畜木未甞在罪春滋乎堇荼未甞擇善跖蹻焉而遂孔顔焉而¶
危是茫乎無有宰者故自然之&KR0003;勝焉余之河東解人柳子厚作¶
天說以折韓退之言文信美矣蓋有激而云非所以盡天人之際¶
故余作天論以極其辯云大凡入形器者皆有能有不能天有形¶
之太者也人動物之尤者也天之能人固不能也人之能天亦有¶
所不能也故余曰天與人交相勝耳其&KR0003;曰天之道在生植其用¶
在疆弱人之道在法制其用在是非陽而阜生隂而肅殺水火傷¶
物木堅金利壯而武徤老而耗眊氣雄相君力雄相長天之能也¶
<pb:KR4h0024_SBCK_034-2a>¶
陽而藝樹隂而揫斂防害用濡三禁用光斬材窽堅液礦硎芒義¶
制强訐禮分長㓜右賢尚功建極閑邪人之能也人能勝乎天者¶
法也法大行則是非爲公天下之人蹈道必賞違之必罰當其賞¶
雖三旌之貴萬鍾之禄處之咸曰冝何也爲善而然也當其罰雖¶
族屬之夷刀鋸之慘處之咸曰冝何也爲惡而然也故其人曰天¶
何預乃人事耶雖告䖍報本肆&KR0011;授時之禮曰天而巳矣福兮可¶
以善取禍&KR0006;可以惡召奚預乎天耶法小弛則是非駮賞不必盡¶
善罰不必盡惡或賢而尊顯時以不肖叅焉或過而僇辱時以不¶
辜參焉故其人曰彼冝然而信然理也彼不當然而固然豈理耶¶
天也福或可以詐取而禍或可以茍免人道駮故天命之&KR0003;亦駮¶
焉法大弛則是非易位賞常在佞而罰甞在直議不足以制其强¶
刑不足以勝其非人之能勝天之具盡喪而名徒存彼昧者方挈¶
挈然提無實之名欲抗乎言天者斯數窮矣故曰天之所能者生¶
萬物也人之所能者治萬物也法大行則其人曰天何預人耶我¶
<pb:KR4h0024_SBCK_034-2b>¶
蹈道而巳法大弛則其人曰道竟何爲耶任天而巳法小弛則天¶
人之論駮焉今人以一已之窮通而欲質天之有無惑矣余曰天¶
常執其所能以臨乎下非有預乎治亂云爾人常執其所能以仰¶
乎天非有預乎寒暑云爾生乎治者人道明咸知其所自故德與¶
怨不歸乎天生乎亂者人道昧不可知故由人者舉歸乎天非天¶
預乎人云爾¶
　　　　天論中¶
或曰子之言天與人交相勝其理微庸使戸曉盍取諸譬焉劉子¶
曰若知旅乎夫旅者羣適乎莽蒼求休乎茂木飲乎水泉必强有¶
力者先焉否則雖聖且賢莫能競也斯非天勝乎羣次乎邑郛求¶
䕃于華榱飽乎餼牢必聖且賢者先焉否則强有力莫能競也斯¶
非人勝乎茍道乎虞芮雖莽蒼猶郛邑然茍由乎匡宋雖郛邑然¶
猶莽蒼是一日之途天與人交相勝矣吾固曰是非存焉雖在野¶
人理勝也是非亡焉雖在&KR0022;天理勝也然則天非務勝乎人者也¶
<pb:KR4h0024_SBCK_034-3a>¶
何哉人不宰則歸乎天也人誠務勝乎天者也何哉天無&KR0059;故人¶
可務乎勝也吾於一日之途而明乎天人取諸近也巳問者曰&KR0002;¶
是言之則天之不相去乎人也信矣古之人曷引天爲荅曰&KR0002;知¶
操舟乎夫舟行乎濰淄伊洛者疾徐存乎人次舎存乎人風之怒¶
號不能皷爲濤也流之泝洄不能峭爲魁也適有迅而安亦人也¶
適有覆而膠亦人也舟中之人未甞有言天者何哉理明故也彼¶
行乎江河淮海者疾徐不可得而知也次舎不可得而必也鳴條¶
之風可以沃日車蓋之雲可以見怪恬然濟亦天也黯然沈亦天¶
也阽危而僅存亦天也舟中之人未甞有言天者何哉理昧故也¶
問者曰吾見其駢焉而濟者風水等耳而有沈有不沈非天曷司¶
歟荅曰水與舟二物也夫物之合并必有數存乎其間焉數存然¶
後勢形乎其間焉一以沈一以濟適當其數適乗其勢耳彼勢之¶
附乎物而生猶影響也本乎徐者其勢緩故人得以曉也本乎疾¶
者其勢遽故難得以曉也江海之覆也猶伊淄之覆也勢有疾故¶
<pb:KR4h0024_SBCK_034-3b>¶
有不曉耳問者曰子之言數存而勢生非天也天果狹于勢耶荅¶
曰天形常圓而色常青周迴可以度得晝夜可以表候非數之存¶
乎常高而不卑常動而不巳非&KR0020;之乗乎今夫蒼蒼然者一受其¶
形于高大而不能自還于卑小乗其氣于動用而不能自休于俄¶
頃又惡能逃乎數而越乎勢耶吾固曰萬物之所以爲無窮者交¶
相勝而巳矣還相用而已矣天與人萬物之元者爾問者曰天果¶
以有形而不能逃乎數彼無形者子安所寓其數耶荅曰若所謂¶
無形者非空乎空者形之希微者也爲體也不妨乎物而爲用也¶
常資乎有必依于物而後形焉今爲室廬而髙厚之形藏乎内也¶
爲器用規矩之形起乎内者也音之作也有大小而響不能踰表¶
之立也有曲直而影不能踰非空之數歟夫目之視非能有光也¶
必因乎日月火&KR0395;而後光存焉所謂晦而幽者目有所不能燭耳¶
彼狸猩犬䑕之目庸謂晦爲幽耶吾故曰以目而視得形之粗者¶
以智而視得形之微者也焉有天地之内有無形者耶古所謂無¶
<pb:KR4h0024_SBCK_034-4a>¶
形蓋無常形耳必因物而後見耳焉能逃乎數耶¶
　　　　天論下¶
或曰古之言天之曆象有宣夜渾天周髀之書言天之高逺卓詭¶
有鄒子今之言有自乎荅曰吾非斯人之徒也大凡入乎數者由¶
小而推大必合由人而推天亦合以理揆之萬物一貫而今夫人¶
之有顔目耳鼻齒毛頥口百骸之粹美者也然而其本在乎腎膓¶
心腑天之有三光懸寓萬象之神明者也然而其本在乎山川五¶
行濁爲清母重爲輕始兩位旣儀還相爲庸嘘爲雨露噫爲雷風¶
乗氣而生羣分彚從植&KR0011;曰生(案書傳海隅/蒼生謂草木)動&KR0011;曰蟲蟲之長最¶
大能執人理天交勝用天之利立人之利立人之紀綱或壞復歸¶
其始堯舜之書首曰稽古不曰稽天幽厲之詩首曰上帝不言人¶
事在舜之庭元凱舉焉曰舜用之不曰天授在商中宗襲亂而興¶
心知&KR0003;賢乃曰帝賚堯民之餘難以神誣商俗已譌(五禾/反)引天而¶
歐由是而言天預人乎¶
<pb:KR4h0024_SBCK_034-4b>¶
　　　　荀恱論高祖武宣論　李徳&KR0073;¶
荀悅論略曰高祖天下&KR0004;定庶事草創文帝躬行玄黙遂至升平¶
而古典未備制度多闕武帝内修文學外耀武威而不盡其術不¶
克其終宣帝任法審刑採覈名實而不用儒術理化不成歷數三¶
代以及元帝曰崇尚儒學從諌如流引班固賛賔禮故老優游亮¶
直又曰貢薛韋匡迭爲宰相其㫖以爲專用儒術莫盛於此班固¶
荀恱皆文雅之士以元帝好儒徴用儒生故以兹爲美而深罪石¶
顯痛心泣血稱詩人投&KR0140;豺虎嫉之甚也異乎余之所聞矣任恭¶
顯始於宣帝當宣帝之世石顯豈能隳其大業哉則知惡不在於¶
顯矣蕭望之周堪皆廊廟之器有師傅之恩石顯所忌廢而不用¶
朋龍上書遂致于理其後劉向禁錮張猛自殺豈得謂之優游亮¶
直乎賈&KR0162;之京房雖不忠其身亦皆英特雋才道術竒士於元帝¶
可謂忠矣亦因譛而死惑於讒邪則不斷疑於髦雋則用法亦不¶
得謂之優游矣貢薛雖能忠諌止於諷諭恭儉未甞禦姦觸邪矣¶
<pb:KR4h0024_SBCK_034-5a>¶
韋臣從容守位未曽犯顔于色矣所以得乗時而進乆安其位昔¶
桀紂殺一龍逢比干而天下之惡歸焉桀紂以拒諌自殺其悖巳¶
甚元帝以信讒而殺抑又甚焉王業旣衰至成哀凌替纔三世而¶
王莽篡奪宣帝稱亂吾家者太子也知子莫&KR0002;父信哉是言¶
　　　　漢昭論¶
人君之德莫大於至明至明以照姦則百邪不能蔽矣漢昭帝是¶
也年十四而知燕王書詐後有譖霍光者上輒怒曰敢譛毁者坐¶
之周成王有慙德矣高祖文景俱不如也成王聞管蔡流言覩召¶
公不恱遂使周公狼跋而東鴟鴞之詩作矣漢髙聞陳平去魏背¶
楚欲捨腹心臣漢文惑季布使酒難近罷歸股肱郡疑賈生擅權¶
紛亂復踈賢士景帝信讒誅&KR1007;錯兵解遂戮三公所謂執狐疑之¶
心來讒賊之口向使昭帝得伊吕之佐則成康不足侔矣惜哉霍¶
光不學無術未稱其德然輕徭薄賦與人休息匈奴和親百姓充¶
實議鹽鐡而罷㩁酤亦信任忠臣之効也纔弱冠而殂功德未盡¶
<pb:KR4h0024_SBCK_034-5b>¶
可以痛矣¶
　　　　漢元論¶
漢元帝習武帝游宴後庭又隆好音樂與弘恭石顯圖議帷幄之¶
中進退天下之士史臣賛曰優游不斷漢宣之業衰焉余以班固¶
之言未盡其僻此蓋懦而不才權移所嬖非不斷也夫帝王者天¶
也天以剛徤爲氣粹精爲體氣剛而明則三光不昏體粹而精則¶
四氣不亂剛也者不息之謂也故權衡獨運歲時不&KR1135;粹也者不¶
雜之謂也故乖氣消散隂陽不謬若運動不在於權軸鎔鑄不由¶
於大冶蕩蕩上帝復何爲哉書曰天聦明自我民聦明又曰天視¶
自我民視天聽自我民聽豈堯舜之時上下皆公讒說不行人與¶
其聦明哉豈幽厲之君上下盡邪讒言相蔽人不與其聦明哉元¶
帝自稱&KR0075;亂之君各賢其臣令皆覺悟天下安得危亡之君元帝¶
當自以恭顯爲賢而任之不疑也¶
　　　　漢武封禪論　林簡言¶
<pb:KR4h0024_SBCK_034-6a>¶
仲尼以季氏旅於㤗山爲&KR0427;漢武封㤗山非&KR0427;歟抑聞無其位無¶
其德爲事&KR0427;也有其位無其德爲事亦&KR0427;也又聞封㤗山報成功¶
也斯皆德稱乎位者爲之&KR0002;伏羲神農者也&KR0002;軒轅顓頊者也若¶
堯舜禹湯者也漢武封禪奚慕哉秦乎㐲羲乎堯舜乎秦封禪二¶
代而秦㓕固不可慕也&KR0002;以伏羲堯舜爲心亦冝訪伏羲堯舜之¶
道歟以所行之道侔之乎不侔之乎彼茅茨不翦而木不呈村豈¶
曰侔哉彼舞干兩階而黷武窮邊豈曰侔哉彼用夔典樂而李延¶
年進豈曰侔哉彼設謗木而捕人誹者死豈曰侔哉凡所舉雖厮¶
養之人亦知不侔矣在漢武計冝罷去不侔行其侔者已行之則¶
卿大夫行之卿大夫行之則國人行之夫如是雖不封禪而伏羲¶
堯舜之德之美自至矣奈何不遵此道取司馬相如&KR0254;佞遺草内¶
欺於方寸外欺於千古矯名竊德冒煙雲躡凌競封㤗山禪梁父¶
好商辛夏癸之好迹伏羲堯舜之迹季氏之&KR0427;安可逃乎昔齊&KR0074;¶
公議封禪管夷吾用他辭以罷之以其無帝王位故也無德與無¶
<pb:KR4h0024_SBCK_034-6b>¶
位相去幾何儻漢朝有人如管夷吾應用三脊茅以藉口不使其¶
君與季氏等¶
　　　　封建論¶
天地果無&KR0004;乎吾不得而知之也生人果有&KR0004;乎吾不得而知之¶
也然則孰爲近曰有&KR0004;爲近孰明之由封建而明之也彼封建者¶
更古聖王堯舜禹湯文武而莫能去之蓋非不欲去之也勢不可¶
也勢之來其生人之&KR0004;乎不&KR0004;無以有封建封建非聖人意也彼¶
其&KR0004;與萬物偕生草木榛榛鹿豕狉狉人不能&KR0366;噬而且無毛羽¶
莫克自奉自衛荀卿有言必將假物以爲用者也夫假物者必爭¶
爭而不巳必就其能斷曲直者而聽命焉其智而明者所伏必衆¶
告之以直而不改必痛之而後畏由是君長刑政生焉故近者聚¶
而爲羣羣之分其爭必大而後有兵德又六者衆羣之長又就而¶
聽命焉以安其屬於是有諸矦之列則其爭又有大者焉德又六¶
者諸矦之列又就而聽命焉以安其封於是有方伯連率之&KR0011;則¶
<pb:KR4h0024_SBCK_034-7a>¶
其爭又有大者焉德又大者方伯連率之&KR0011;又就而聽命焉以安¶
其人然後天下㑹於一是故有里胥而後有縣大夫有縣大夫而¶
後有諸矦有諸矦而後有方伯連率有方伯連率而後有天子自¶
天子至于里胥其德在人者死必求其嗣而奉之故封建非聖人¶
意也勢也夫堯舜禹湯之事逺矣及有周而甚詳周有天下裂土¶
田而&KR0050;分之設五等&KR0022;群后布濩星羅四周于天下輪運而輻集¶
合爲朝覲㑹同離爲守臣扞城然而降于夷王害禮傷尊下堂而¶
迎覲者歷于宣王挾中興復古之德雄南征北伐之威卒不能定¶
魯矦之嗣凌夷迄于幽厲王室東徙而自列爲諸矦厥後問鼎之¶
輕重者有之射王中肩者有之伐凡伯誅萇弘者有之天下乖盭¶
無君君之心余以爲周之喪乆矣徒建空名於公矦之上耳得非¶
諸矦之盛强末大不掉之咎歟遂判爲十二合爲七國威分于陪¶
臣之&KR0022;國殄于後封之秦則周之敗端其在乎此矣秦有天下裂¶
都㑹而爲之郡邑廢矦衛而爲之守宰㩀天下之雄圖都六合之¶
<pb:KR4h0024_SBCK_034-7b>¶
上游攝制四海運於掌握之内此其所以爲得也不數世而天下¶
大壞有由矣亟役萬人&KR0064;其威刑竭其貨賄&KR0018;鋤謫戍之徒圜視¶
而合從大呼而成群時則有叛人而無叛吏人怨于下而吏畏于¶
上天下相合殺守刼令而並起咎在人怨非郡邑之制失也漢有¶
天下矯秦之枉狥周之制剖海内而立宗子封功臣數年之間奔¶
命扶傷而不暇困平城病流矢凌遲不救者三代後乃謀臣獻畫¶
而離削自守矣然而封建之始郡邑居半時則有叛國而無叛郡¶
秦制之得亦巳明矣繼漢而帝者雖百代可知也唐興制州邑立¶
守宰此其所以爲冝也然猶桀猾時起虐害方域者失不在於州¶
而在於兵時則有叛將而無叛州州縣之設固不可革也或者曰¶
封建者必私其土子其人適其俗脩其理施化易也守宰者苟其¶
心思遷其䄮而巳何能理乎余又非之周之事跡斷可見矣列矦¶
驕盈黷貨事戎大凡亂國多理國寡矦伯不得變其政天子不得¶
變其君私土子人者百不有一失在於制不在於政周事然也秦¶
<pb:KR4h0024_SBCK_034-8a>¶
之事迹亦斷可見矣有理人之制而不委郡邑是矣有理人之臣¶
而不使守宰是矣郡邑不得正其制守宰不得行其理酷刑苦役¶
而萬人側目失在於政不在於制秦事然也漢興天子之政行於¶
郡不行於國制其守宰不制其矦王矦王雖亂不可變也國人雖¶
病不可除也及夫大逆不道然後揜捕而遷之勒兵而夷之耳大¶
逆未彰奸利浚財怙勢作威大刻于民者無如之何及夫郡邑可¶
謂理且安矣何以言之且漢知孟舒於田叔得魏尚於馮唐聞黄¶
霸之明審覩汲黯之簡靖拜之可也復其位可也卧而委之以輯¶
一方可也有罪得以黜有能得以&KR0324;朝拜而不道夕斥之矣夕受¶
而不法朝斥之矣假使漢室盡城邑而矦王之縱令其亂人戚之¶
而已孟舒魏尚之術莫得而施黃覇汲黯之化莫得而行明譴而¶
導之拜受而退已違矣下令而削之締交約從之謀周於同列則¶
相顧裂眦勃然而起幸而不起則削其半削其半民猶瘁矣曷&KR0002;¶
舉而移之以全其人乎漢事然也今國家盡制郡邑連置守宰其¶
<pb:KR4h0024_SBCK_034-8b>¶
不可變也固矣善制兵謹擇守則理平矣或者又曰夏商周漢封¶
建而延秦郡邑而促尤非所謂知理者也魏之承漢也封爵猶建¶
晉之承魏也因循不革而二姓凌替不聞延祚今矯而變之垂二¶
百祀大業彌固何繫於諸矦哉或者又以爲商周聖王也而不革¶
其制固不當復議也是大不然夫商周之不革者是不得巳也蓋¶
以諸矦歸商者三千焉資以黜夏湯不得而廢歸周者八百焉資¶
以勝商武王不得而易徇之以爲安仍之以爲俗湯武之所不得¶
已也夫不得巳非公之大者也私其力於已也私其衛於子孫也¶
秦之所以革之者其爲制公之大者也其情私也私其一已之威¶
也私其盡臣畜於我也然而公天下之端自秦始夫天下之道理¶
安斯得人者也使賢者居上不肖者居下而後可以理安今夫封¶
建者繼世而理繼世而理者上果賢乎下果不肖乎則生人之理¶
亂未可知也將欲利其社稷以一其人之視聽則又有世大夫世¶
食禄邑以盡其封略聖賢生于其時亦無以立於天下封建者爲¶
<pb:KR4h0024_SBCK_034-9a>¶
之也豈聖人之制使至于是乎吾固曰非聖人之意也勢也¶
　　　　五等論　朱敬則¶
昔秦廢五等崔寔仲長統王朗曹冏等皆以爲秦之失余竊異之¶
誠通其志云蓋明王之理天下也先之以&KR0054;愛本之以仁義張四¶
維尊五美懸禮樂於庭宇置軌範於中衢然後决玄波使橫流楊¶
薰風以髙扇浮愷悌之甘澤浸曠蕩之膏&KR0254;正理革其&KR0075;邪淳風¶
柔其骨髓使天下之人心醉而神足其於忠義也立則見其叅於¶
前其於進趨也皎&KR0002;章程之在目禮經所及等日月之難踰聲敎¶
所行雖風&KR0040;之不輟聖人知俗之漸化也王道之已行也於是體¶
國經野庸功勲親分山裂河設盤石之固内守外禦有維城之基¶
連結徧於城中膠葛盡於封内雖道昏時喪澤竭政塞鄭伯逐王¶
申矦殺主魯不供物宋不成周吳徴百牢楚問九鼎小白之一匡¶
天下重耳之一戰諸矦無君之迹顯然篡奪之謀中寢者直以周¶
禮尚存簡書不隕故曰不敢失墜天威在顔自春秋之後禮義漸¶
<pb:KR4h0024_SBCK_034-9b>¶
頽風俗塵昏愧耻心盡疾走先得者爲上奪攘知命者爲能加以¶
八世專齊三家分晉子貢之亂五國蘇秦之&KR0242;七雄苛刻薄興經¶
籍道息莫不長詐術貴攻戰萬姓皆戴爪牙無人不屬觜距所以¶
商鞅欺故友李斯囚舊交孫臏喪足於龐㳙張儀得志於陳軫一¶
旅之衆便欲稱王再戰之雄爭來奉帝先王㑹盟之禮昔時樽俎¶
之容三代之風掃地盡矣況始皇削平區宇殊非至公李斯之作¶
股肱罕循大道人無見德唯虐是聞當此時也主猜於上人駭於¶
下父不能保之於子君不能得之於臣欲使始皇分土姦雄建矦¶
薄俗&KR0002;喻晉鄭之可依便借賊兵而資盜糧&KR0009;龍魚而助風&KR0040;不¶
可行也是以秦鑒周德之緜深懼已圖之不逺罷侯置守高下在¶
心天下制在一人百姓不聞二主直是不得行其世封非薄功臣¶
而賤骨肉也高皇帝掲日月之明懷天地之量筭財不足以分賞¶
論功不足以受封邑皆百城土有千里人殷國冨地廣兵强五十¶
年間七國同反賈&KR0105;憂其國失&KR1007;錯請削其地&KR0002;言由大而反也¶
<pb:KR4h0024_SBCK_034-10a>¶
不若召陵之師踐土之衆也若言有材而起也劉濞非王霸之材¶
田禄無先管之略也且齊晉以逆禮爲慙吳楚以犯上非媿釁由¶
敎起其所由來逺矣自比之後雜霸又衰中興不能改物創圖黃¶
&KR0004;不能深謀逺慮&KR0225;乎漢魏之際尋其經緯之&KR0004;未有積德重光¶
澤及萬物觀其教偷薄於秦風察其人犲狼於漢日故魏太祖曰¶
若使無&KR0012;天下幾人稱帝㡬人稱王明竊號議者觸目皆是欲以¶
此時開賜履之祚垂萬代之封必有通車三川以闚周室介馬汾¶
隰而逐翼矦王司徒屢請於當時曹元首又勤於宗室皆不知時¶
也¶
　　　　漢祖吕后五等論　李翰¶
或稱漢祖建五等封異姓其計得乎高后立四王非劉氏其事順¶
乎甞試論之曰夫思治惡亂體國之常理去危就安宅生之大域¶
然而制業圖逺隨化㑹機是非較於毫&KR0117;得失差於興滅可不謂¶
然乎揆夫高祖造漢殷鑒亡秦宗族無尺寸之封子弟立虚空之¶
<pb:KR4h0024_SBCK_034-10b>¶
地故衆枝莫&KR0135;而&KR0012;根易抜封建之心肇於此矣又謂大業可以¶
力取神器推於命歸思得包四海以獨冨舉百郡以從欲而外誘¶
異端内疑成計及見群心交阻偶語間興適悟天下不可獨理專¶
欲不能蓋衆分利推恩乃先封雍齒然後將士斂手不懷反覆豪¶
俊息慮知難於動五等之制於是行焉旣而鸞輅龍旂皆王室昭¶
穆黼衣朱黻即功臣子孫君利世祚人安定主上敦子愛之情下¶
結體信之志群后因犬牙之勢匹夫絶烏合之舉此所以爲計之¶
是也何創五等之議不遵三代之典境土踰溢隄防漏下權敵上¶
都制方偶國過當啓陵&KR0427;之端怙强連交爭之兆賈&KR0105;痛其將亂¶
&KR1007;錯憂其必危卒使諸矦失節朝廷忿忌此所以爲計之非也且¶
夫中興之主不讓肇基之勲成務之臣有高佐命之力故禮樂大¶
備取惟新之格言琴瑟不調除仍舊之弊法觀乎孝惠旣崩高后¶
稱制矦王諸吕何不可哉當&KR0002;卑署禄産之位冝序親踈之節小¶
其國以圖全薄其勢以逺害而陳平周勃亦分茅錫土將相之後¶
<pb:KR4h0024_SBCK_034-11a>¶
誓同山河舅甥之國穆&KR0002;脣齒預閉覬覦之心不踐嫌猜之路克¶
復明辟决自我躬高謝壽陵無&KR0018;先帝安有齊兵之觀變代邸之¶
危疑哉此所以爲計之得也神害乆盈物無兩大以吕氏之盛跨¶
漢朝之權專禁兵以候疑秉大政以速謗趑趄異姓蓄姦&KR0049;&KR0169;刺¶
促大臣側目相視自投機穽實履憂虞此所以爲計之失也嗚呼¶
物有益之而損損之而益凡人臨事多惑視往則明向使高祖吕¶
后觀旣往之&KR0020;析當時之疑斷必然之䇿杜未萌之禍則惠文之¶
間無劉吕之難哀平之末有晉鄭是依況復周陳諸家休戚連漢¶
&KR0058;獻思德謳歌未改雖天命興廢孰能明之然人謨恊密必無悔¶
矣¶
　　　　兩漢辨亡論　權德輿¶
言兩漢所以亡者皆曰莽卓予以爲莽卓簒逆汙神器以亂齊民¶
自賈夷滅天下耳目顯然聞知靜徴厥&KR0004;則亡西京者張禹亡東¶
京者胡廣皆以假道儒術得伸其邪心徼一時大名致位公輔辭¶
<pb:KR4h0024_SBCK_034-11b>¶
氣所發損益繫之而多方善柔保位持禄或䧟時君以滋厲階或¶
附兇沴以結禍胎故其蕩覆之機篡奪之兆皆指導馴致之雖年¶
祀相逺猶手授頥指之然也其爲賊害豈直莽卓之比乎禹以經¶
術爲帝師身備漢相特見尊信當主臣之重極儒者之貴永始元¶
延之間天地之災屢見言事者皆譏切王氏專政時成帝亦悔懼¶
天變而未有以决駕至禹第辟左右以問之須其一言以爲律度¶
爲禹訃者亦宜陳大易堅冰之誡誦小雅十月之刺乗其嚮納痛¶
言得失反以罕言命不語怪爲辭致成帝不疑之心授王氏寑盛¶
之勢上下恬然晻忽亡國儻帝慮不至是猶當開陳切劘靣别廷¶
辨矧當就第宴閒之際虚懷放决之時方且眩小男於床下官子¶
壻於近郡款然用家人匹婦爲心以身圖安不恤國患致使群盜¶
弄權迭執魁柄禍稔毒流至于新都不可遏也斯可憤也逮至東¶
都順&KR0074;之間國統三絶胡廣以巨儒柄用位極上台初梁兾席外¶
戚之重貪戾當國旣鴆質帝議立嗣君公卿大臣皆以淸河王䔉¶
<pb:KR4h0024_SBCK_034-12a>¶
年長有德屬最尊親可以靖人亦旣定䇿兾乃憚其明哲且不利¶
長君私於蠡吾獨異羣議爲廣計者亦當中立如石介然不回率¶
趙誠之徒同李杜所守然後三事百工正辭於朝雖兾之暴恣豈¶
能一旦盡誅漢廷羣公耶反徇一息之安首䑕畏懦竟使淸河徙¶
廢蠡吾爲梗&KR0022;家陵夷漢道日蹙結黨錮之獄成閹寺之禍禍亂¶
循環以至董卓赫赫漢室化爲當塗蓋棟橈鼎折之所由來乆矣¶
彼梅福以&KR0012;逺上䟽張綱以卑秩埋輪獨何人哉而不是思也噫¶
嘻就利違害榮通醜窮大凡有生之常性也曁乎手持政柄體國¶
存亡則謹之於&KR0004;決之於始以導善氣以遏亂源&KR0002;禍胎旣萌則¶
死而後巳白刃可蹈鴻毛斯輕奈何禹廣以貌安之時則務小忠¶
立細行數數然獻吉筮於露蓍沮立后於探籌及夫安危之際&KR0022;¶
家之大則甘心結舌隂拱觀變豈正然也方又熾熖熖以燎原決¶
湯湯以襄陵投天下於煙煨擠萬人於昬墊百代之下無所指名¶
雖史賛粗言而不究論本末且岀不越境書殺君之惡言僞而辯¶
<pb:KR4h0024_SBCK_034-12b>¶
有兩觀之誅若當春秋之時明禹廣之罪作誡來世可勝紀乎向¶
者西京抑損王氏尊君卑臣則庶乎無哀平之壞東京登庸淸河¶
主明臣忠則庶乎無靈獻之亂大漢之祚未易知也或以國之興¶
亡皆有隂騭之數非人謀能亢則但取瞽聾者而相之立土木偶¶
而尊之&KR0013;以章組列於廊廟斯可矣何堯舜之或咨或吁殷周之¶
或夢或&KR0114;憂勤日&KR0628;之若是然後爲理耶予因隸古史且嗜春秋¶
襃貶之學心所憤激固辯其所以然¶
　　　　三國論　李德&KR0073;¶
魏吳蜀三分天下而亡有先後非形勢有輕重積仁義有厚薄察¶
其政柄所歸則亡之先後可知也蜀政在於黄皓皓隸人也内不¶
能修武侯之舊典外不能制姜維之黷武紀綱日壞君子不服所¶
以先亡也魏自明帝之後政歸仲達齊王以降惟守空宫亡之淹¶
速繫於昭昭之志將移神器之重須服天下之心未立大功亦不¶
敢取所以蜀滅而魏亡也孫皓雖驕奢極欲殘虐用刑而自專殺¶
<pb:KR4h0024_SBCK_034-13a>¶
生之柄不牽帷牆之制運盡天亡而後夷滅由是而知人君不可¶
一日失其柄也如神龍之脫深泉震雷之無煙氣威靈旣露人得¶
制之蔣濟覩魏文帝與夏侯尚詔曰作福作威爲亡國之言所謂¶
柄者威福是也豈可假於臣下哉後代覩三國之事可不戒懼焉¶
　　　　東&KR0051;元魏正閏論　皇甫湜¶
論曰王者受命于天作主於人必大一統明所授所以正天下之¶
位一天下之心舜傳之堯禹傳之舜以德禪者也桀放于湯受殺¶
於武以時合者也秦滅二周兼六國以力成者也漢革秦社稷以¶
義取者也故自堯以降或以德或以時或以力或以義承授如貫¶
終始可明雖殊厥跡皆得其正以及魏取於漢&KR0051;得於魏史策旣¶
載彰明可知百王旣通行萬代無異辭矣惠帝無道羣胡亂華&KR0051;¶
之南遷實曰元帝與夫祖乙之圯耿盤庚之徙毫厲王之居&KR0510;平¶
王之避戎其事同其義一矣而拓㕹氏種實匈奴來自幽代襲有¶
先王之桑梓自爲中國之位號謂之滅邪&KR0051;實未改謂之禪邪巳¶
<pb:KR4h0024_SBCK_034-13b>¶
無所傳而往之著書者有帝元今之爲録者皆閏&KR0051;可謂失之逺¶
矣或曰元之所據中國也對曰所以爲中國者以禮義也所謂夷¶
狄者無禮義也豈繫於地哉&KR0142;用夷禮&KR0142;即夷矣子居九夷夷不¶
陋矣沐紂之化商士爲頑人矣因戎之遷伊川爲陸渾矣非繫於¶
地也&KR0051;之南渡人物攸歸禮樂咸在風流善政史實存焉魏氏恣¶
其暴强虐此中夏斬伐之地雞犬無餘驅士女爲肉籬委之&KR0439;殺¶
指衣冠爲芻狗逞其屠刈種落繁熾歷年滋多此而帝之則天下¶
之士有蹈海而死天下之人有登山而餓忍食其粟而立於朝哉¶
至於孝文始用夏變夷而易姓更法將無及矣且授受無所謂之¶
何哉又曰周繼元隋繼周國家之興寔繼隋氏子謂是何對曰&KR0051;¶
爲宋宋爲齊齊爲梁江陵之滅則爲周矣陳氏自樹而奪無容於¶
言况隋兼江南一天下而授之於我故推而上我受之隋隋得之¶
周周取之梁推梁而上以至于堯舜得天統矣則陳姦於南元閏¶
於北其不昭昭乎其不昭昭乎　重校正唐文粹卷第三十四¶
