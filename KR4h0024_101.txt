# -*- mode: mandoku-view; -*-
#+TITLE: 唐文粹
#+DATE: 2015-09-11 21:27:16.463987
#+PROPERTY: ID KR4h0024
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 101
#+PROPERTY: FILE SB04n0194-101唐文粹-後序.
<pb:KR4h0024_SBCK_101-1a>¶
唐文粹後序¶
故姚右史纂唐賢之文百卷用意精博丗尤重¶
之然卷帙繁浩人欲傳録未易爲力臨安進士¶
孟琪代襲儒素家富文央爰事摹印以廣流布¶
觀其校之是寫之工鏤之善勤亦至矣噫古之¶
藏書者必芟竹鏟木殫絙竭毫盛其藴宏其載¶
乃能有之今是書也積之不盈几祕之不滿笥¶
無煩簡札而坐獲至寶士君子有志于學其將¶
捨諸&KR0002;夫述作之旨悉於前序此不復云寶元¶
二年嘉平月　殿中侍御史吳興施昌言敘¶
<pb:KR4h0024_SBCK_101-1b>¶
