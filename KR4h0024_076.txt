# -*- mode: mandoku-view -*-
#+TITLE: 唐文粹
#+DATE: 2015-09-23 10:32:06
#+PROPERTY: JUAN 76


　記已(揔一十首/)¶
　　　浮圖九¶
　　　　撫州寶應寺律藏院戒壇記(顔真卿/)¶
　　　　孤山永福寺石壁法華經記(元稹/)¶
　　　　福州南澗寺上方石像記(歐陽詹/)
<pb:KR4h0024_WYG_076-1b>
　　　　畫西方㡧記(白居易/)¶
　　　　黄石巖禪院記(劉軻/)¶
　　　　沃州山禪院記(白居易/)¶
　　　　塑像記(段成式/)¶
　　　　信州南巖草衣禪師宴坐記(權徳輿/)¶
　　　　鸚鵡舍利塔記(韋臯/)¶
　　　災沴一<md:KR4h0024_SBCK_076-1b>¶　　　　泗州大水記(吕周任/)
<pb:KR4h0024_WYG_076-2a>
　　撫州寶應寺律藏院戒壇記　　顔真卿¶
如來以身口意三業難調伏也浄尸羅以息其内行住
坐卧四威¶儀攝善心也明布薩以昭其外故曰波羅提
木义是汝之師則憍¶陳如之善來迦葉波之尚法諸聲
聞三歸約衆十四年以八敬度¶尼羯磨相承其致一也
至漢靈帝建寧元年有北天竺五桑門支¶法領等始於
長安譯出四分戒本兼羯磨與大僧受戒至曹魏有¶天
竺十尼自逺而來為尼受具後秦姚萇𢎞始十一年有
<pb:KR4h0024_WYG_076-2b>
梵僧佛¶陀邪舍譯出四分律本而闗内先行僧秖江南
盛行十誦至元魏¶法聦律師始闡四分之宗聦傳道覆
覆傳惠光光傳雲暉願願傳¶理隱樂洪雲雲傳遵遵傳
智首首傳道宣宣傳洪法勵滿意意傳¶法成成傳大亮
道賔亮亮傳雲一賔岸超恵澄澄傳恵欽皆口相授受
臻¶于壼奥欽俗姓徐洪州建昌人葢漢孺子之後也二
十二尋師于¶臨川楮山後五嵗削髮𨽻于高安龍岡寺
遂受戒有唐義浄則譯<md:KR4h0024_SBCK_076-2a>¶經上足曰洪州之靈傑其乗宣
<pb:KR4h0024_WYG_076-3a>
羯磨者曰兩京滌法鋭欽智度沖¶深神用高爽行無權
實身絶開遮闡律藏而日月光明騁辯才而¶龍象蹴踏
江嶺之外凛然風生開元末北遊京充福先大徳常誦¶
大湼槃經而講之兼明俱舍論維摩金剛經每登講座
其下日有¶二三千人由是名動輦轂屬禄山作亂杖錫
南歸居于西山洪井¶雙嶺之間慕高僧觀顯之遺蹤於
寺北剏置蘭若山泉之美頗極¶幽絶欽雖堅持律儀而
志在𢎞濟好讀周易左傳下筆成章著律¶儀輔演十巻
<pb:KR4h0024_WYG_076-3b>
嘗撰本州龍興寺戒壇碑頗見稱於作者三年真卿¶忝
刺撫州東南四里有宋侍中臨川内史謝靈運翻大湼
槃經古¶臺階扃儼然軒構摧圯有高行頭陀僧智清者
首事修葺安居住¶持明年秋七月真卿績秩将滿有觀
察使尚書御史大夫趙國魏¶公願以我皇帝降誕之辰
奏為寶應寺仍請山林高行僧三七人¶冬十月二十三
日聖恩允許於是鼎新輪奐其興也㪍焉乃請止¶觀大
師法源法泉襄陽乗覺清源善𢎞羅浮圓覺佛跡十喻
<pb:KR4h0024_WYG_076-4a>
餘杭<md:KR4h0024_SBCK_076-2b>¶惠逹洎當州海通海岸等同住董修以資景福僉
以為學徒雖増¶毗尼未立明年三月乃請欽登壇而董
振鐸焉仍俾龍岡道幹天¶台法裔招提智融白馬法𦙍
衡岳正覺同徳義盈香城藏選龍興¶蔵志開元明徹等
同秉法事於是逺近駿奔道場側塞聖像放光¶而龍王
不雨者四旬僧尼等三百五十七人而文士正議大夫
前¶衛尉少卿張延臯脱俗歸真其名曰壊綱為稱首焉
又欽此年已¶來為受具者凡一萬餘人江嶺湖海之間
<pb:KR4h0024_WYG_076-4b>
幅員千里餘像法於變¶皆欽敎道之力焉臨川在嶺隅
未嘗𢎞律於是二衆三百餘人謂¶法裔敷演而依止之
後有上都資聖寺高徳曰還本律主偉兹能¶辦深嗟嘆
而賛美之謂於寺東南置普通無礙禪院院内立鎮國¶
觀音道場請善𢎞居之以開悟心要雲一上足曰智融
精持本事¶如㑹尊衆乃命智光等於普通道場東置律
蔵院朔立戒壇以行¶欽公之來儀且施肇紀之不朽經
營未幾壇殿鬱興肅乎渡海浮¶囊分毫羅刹之請嚴身
<pb:KR4h0024_WYG_076-5a>
瓔珞照耀摩尼之光則入佛位而披伽棃<md:KR4h0024_SBCK_076-3a>¶者名香普熏
神足無極其可勝紀而無絶乎有唐大歴辛亥嵗春¶三
月行撫州刺史魯郡開國公顔真卿書而志之¶
　　孤山永福寺石壁法華經記　　元　稹¶
按沙門釋恵皎自状其事云永福寺一名孤山寺在杭
州錢塘湖¶心孤山上石壁法華經在寺之中始以元和
十二年嚴休復為刺¶史時恵皎萌厥心卒以長慶四年
白居易為刺史時成厥亊上下¶其石六尺有五寸短長
<pb:KR4h0024_WYG_076-5b>
其石五十七尺有六寸座周於下葢周於¶石砌周於堂
凡買工鑿經六萬九千有二百五十錢十經之數經¶既
訖又立石為二碑其一碑凡輸錢於經者由十而上皆
得名於¶碑其輸之貴者有若杭州刺史嚴休復中書舍
人杭州刺史白居¶易刑部郎中湖州刺史崔𤣥亮刑部
郎中睦州刺史韋文恪處州¶刺史韋行立衢州刺史張
聿御史中丞蘇州刺史李諒御史大夫¶越州刺史元稹
右司郎中處州刺史陳岵九刺史之外搢紳之由¶杭者
<pb:KR4h0024_WYG_076-6a>
若宣慰使庫部郎中知制誥賈餗以降鮮不輸於經石
之刻<md:KR4h0024_SBCK_076-3b>¶必以輸錢先後為次第不以貴賤老幼多少為後
先其一碑僧之¶徒思得名聲人聞其事以自廣余以長
慶二年相先帝無狀譴於¶同州明年徙於㑹稽路於杭
杭民竟相觀睹白怪問之皆曰非觀¶宰相葢欲觀曩所
聞之元白耳由是僧之徒誤以余為名聲人相¶與日夜
攻刺史白乞余文余觀僧之徒所以經於石文於碑葢
欲¶為不朽且欲自大其本術今夫碑既文經既石而又
<pb:KR4h0024_WYG_076-6b>
九諸侯相率¶貢錢於所事由近而言亦可謂來異宗而
成不朽矣由逺而言即¶不知幾萬嵗而外地與天相軋
隂與陽相盪火與風相射名與形¶相滅則四海九州皆
大空中一微塵耳又安知其朽不朽哉然而¶羊叔子識
枯樹中舊環張僧繇世為畫師歴陽之&KR0148;至今為城郭¶
苟一吐而異世卒不可化鍜之中學數息則易成此又
性與一物¶相遊而終不能兩相忘矣又安知夫六萬九
千之文刻石永永因¶衆姓合成獨不能為千萬劫含蔵
<pb:KR4h0024_WYG_076-7a>
之不朽耶由是思之則僧之徒¶得計矣至於佛書妙奥
僧當為余言余不當為僧言况斯文止紀<md:KR4h0024_SBCK_076-4a>¶於刻石故不
及講貫其義云長慶四年四月十一日浙江東道都¶團
練觀察處置等使通議大夫使持節都督越州諸軍事
守刺史¶兼御史大夫上柱國賜紫金魚袋元稹記¶
　　福州南澗寺上方石像記　　　歐陽詹¶
萬物闐闐各由襲㳂無襲無㳂而忽以然苟非妖怪實
為珍慶斯¶石像者其珍慶歟始孕靈韞質兆眹未見則
<pb:KR4h0024_WYG_076-7b>
峨峨巨石巖峭山立¶鎮郡城之前阜壓蓮宫之上界海
若鞭而莫動天將泐而終固皇¶唐天寶八年五月六日
清晝忽騰雲旁涌驟雨來集驚飈環駭匉¶訇杳冥䧺䧺
者雷騞然中震逆火噴野大聲殷空岑嶺躨跜潭洞¶簸
蕩須臾風雨散雷雲收激劈輪囷斬焉中闢南委地以
梯落北¶干霄而碣樹不上不下不西不東亭亭厥心隱
隱真像三十二相¶具八十種好備列侍環衞品覺有序
莊嚴供養文物咸秩融然慈¶靣儼矣儀形似倚雪山而
<pb:KR4h0024_WYG_076-8a>
授法如開月殿以趺坐異矣哉不曰博¶聞乎未聆於既
徃不曰多智乎罔測其所來且物之堅莫堅於石<md:KR4h0024_SBCK_076-4b>¶况髙
厚廣袤又羣石之傑一朝𤓰剖中有雕琢其為造石之
初致¶有相以外封乎其為有石之後入無間以内攻乎
噫不可以人事¶徴試請以神化察巍巍釋氏發揮道精
其身既傾其神不生等二¶儀以通變齊四大而有力教
於時有所頽靡人於教有所忸怩則¶為不可思議以煦
以吹故示此無跡之跡難然之然俾知其我存¶存入我
<pb:KR4h0024_WYG_076-8b>
之門經曰千百億化身葢隨感而應兹身者則千百億
之¶一焉昔諸佛報現皆托於有命有命則有生有生則
有滅曷若因¶其不朽之物憑乎不動之基形既長存法
亦隨是與夫為童兒而¶出世假長者以來化𤣥𤣥之徼
則雖一永永之利則不侔可以禮¶足而悔罪寄影以安
樂予則求福不回者焚香跪仰或從釋子之¶後故為巉
巉之餘仞聊書其所由來貞元六年七月十五日記¶
　　畫西方㡧記　　　　　　　　白居易
<pb:KR4h0024_WYG_076-9a>
我本師釋迦如來説言從是西方過十萬億佛土有世
界號極樂¶以無八苦四惡道故也其國號净土以無三
毒五濁業故也其佛<md:KR4h0024_SBCK_076-5a>¶號阿彌陀以夀無量願無量功徳
相好光明無量故也諦觀此娑¶婆世界微塵衆生無賢
愚無貴賤無幼艾有起心歸佛者舉手合¶掌必先向西
方有怖厄苦惱者開口發聲必先念阿彌陀佛又範¶金
合土刻石織文乃至印水聚沙童子戲者莫不率以阿
彌陀佛¶為上首不知其然而然由是而觀是彼如來有
<pb:KR4h0024_WYG_076-9b>
大誓願於此衆生¶衆生有大因縁於彼國土明矣不然
者南北東方過去見在未來¶佛多矣何獨如是哉何獨
如是哉唐中大夫太子少傅上柱國馮¶翊縣開國侯賜
紫金魚袋白居易當衰暮之嵗中風痺之疾乃捨¶俸錢
三萬命工人杜敬宗按阿彌陀無量夀二經畫西方世
界一¶部髙九尺廣丈有三尺彌陀尊佛坐中央觀音勢
至二大士侍左¶右天人瞻仰眷屬圍繞樓臺伎樂水樹
花鳥七寶嚴飾五彩彰施¶爛爛煌煌功徳成就弟子居
<pb:KR4h0024_WYG_076-10a>
易焚香稽首跪於佛前起慈悲心發¶𢎞誓願願此功徳
迴施一切衆生一切衆生有如我老者如我病¶者皆願
離苦得樂斷惡修善不越南部便覩西方白毫大光應
念<md:KR4h0024_SBCK_076-5b>¶來感青蓮上品隨願往生從見在身盡未來際常得
親近而共養¶也欲重明此願而偈讃云¶
極樂世界清淨土無諸惡道及衆苦願如老身病苦者
同歸無量¶夀佛所¶
　　黄石巖禪院記　　　　　　　　劉　軻
<pb:KR4h0024_WYG_076-10b>
古老有言曰太極之氣積成山岳洩為川瀆然則匡阜
之境其大¶者乎庚辰嵗山客劉軻采拾怪異自麓至頂
却下半里餘次于黄¶石巖巖中有棲禪子不知其幾臘
乃賾其輕重頗見其宅心之地¶乃問其住年但手指松
桂云毫髮我植今環人臂烏飛兎走吾復¶何齒矧卯戌
之昏旦霜炎之凍炙生落之榮顇去留之㳂泝雖云¶云
自彼而於我蔑如也於戲向非巖房峭絶僧行孤峙則
人境兩¶失固其宜也復何言哉觀夫煙雲雜乎履舄嵐靄
<pb:KR4h0024_WYG_076-11a>
生於襟䄂羣形浩¶擾併入眸子每至煙雨初霽山光澄
練泠泠仙語如在耳右况又¶聳凌競上冥冥焉知不能
與洪崖接&KR0209;浮邱連駕盈縮造化吐納<md:KR4h0024_SBCK_076-6a>¶顥氣紀慚容於
厚面逺喧卑之臊穢乎不得而然者葢鈎也餌也¶名為
利鈎利為名餌吞鈎食餌手足羈鎻彼焉得跳躍於此
乎夫¶禪子脱去桎梏四支宣展動與雲無心静將石何
機物我一致端¶邪徑塞僕所謂非斯人不能住斯境也
禪師宜春人俗姓劉名常¶進人以師久住遂以其姓易
<pb:KR4h0024_WYG_076-11b>
其巖名云¶
　　沃州山禪院記　　　　　　　白居易¶
沃州山在剡縣南三十里禪院在沃州山之陽天姥岑
之隂南對¶天台而華頂赤城列焉北對四明而金庭石
鼔介焉西北有支遁¶嶺而養馬坡放鶴峯次焉東南有
石橋谿谿出天台石橋因名焉¶其餘卑巖小泉如子孫
之從父祖者不可勝數東南山水越為首¶剡為面沃州
天姥為眉目夫有非常之境然後有非常之人棲焉¶晉
<pb:KR4h0024_WYG_076-12a>
宋以來因山洞開厥初有羅漢僧西天竺人白道猷居
焉次有¶髙僧竺法濳支道林居焉次又有乾興淵攴遁
開威藴崇實光識¶斐蔵濟度逞印凡十八僧居焉髙士
名人有戴逵王洽劉恢許𤣥<md:KR4h0024_SBCK_076-6b>¶度殷融郄超孫綽桓彦表
王敬仁何次道王文度謝長霞袁彦伯¶王䝉衛玠謝萬
石蔡叔子王羲之凡十八人或逰焉或止焉故道¶猷詩
云連峯數千里修竹帯平津茅茨隱不見雞鳴知有人
謝靈¶運詩云暝投剡中宿明登天姥岑髙髙入雲霓還
<pb:KR4h0024_WYG_076-12b>
期安可尋葢人¶與山相得於一時也自齊至唐兹山寖
荒靈境寂寥罕有人遊故¶辭人朱放詩云月在沃州山
上人歸剡縣江邉劉長卿詩云何人¶住沃州此皆愛而
不到者也大和二年春有頭陀僧白寂然來遊¶兹山見
道猷支竺遺跡泉石盡在依依然如歸故鄉戀不能去
時¶浙東廉使元相國聞之始為卜築次廉使陸中丞知
之助其繕完¶三年而禪院成五年而佛事立正殿若干
間齋堂若干間僧舎若¶干間夏擸之僧嵗不暇八九十
<pb:KR4h0024_WYG_076-13a>
安居遊觀之外日與寂然討論心¶要振起禪風白黒之
徒附而化者甚衆嗟乎支竺歿而佛聲寢靈¶山廢而法
不作後數百嵗而寂然繼之豈非時有待而化之有縁¶
邪六年夏寂然遣門徒僧常贄自剡抵洛持書與圗詣
從叔樂天<md:KR4h0024_SBCK_076-7a>¶乞為禪院記云昔道猷肇開兹山後寂然嗣
興兹山今樂天又垂¶文兹山異乎哉沃州山與白氏其
世有縁乎¶
　　塑像記　　　　　　　　　　段成式
<pb:KR4h0024_WYG_076-13b>
在世間攘巨㓂必思袵金浴鐡强矯䧺毅者雖空門亦
忿怒鏖撲¶為法大防也據内典下天處蘇迷盧之半為
忉利尉候北方毗沙¶門統藥义衆所治水精宫城䕶世
其住處曰紛陀利曰質多羅曰¶七林曰摩偷曰如意等
下壓象跡當歡喜之地上接蜂歌雜莊嚴¶之境常憍尸
迦將破怨敵聖者奮勇健臂出甲胄林獨揭勝幢不¶頓
一㦸&KR1698;迦婁而垂翅捘修羅而束手猶怒折蓮柄狂搜
藕絲葢¶多聞位居初地離十二失故經云毗沙門得方
<pb:KR4h0024_WYG_076-14a>
便救䕶之門昔縛¶喝伽藍北虜感夢而懴悔近于闐聚
落西羌覩相而來降其威神¶營衛肹蠁靈應事無虗譯
世不絶書相傳北方天王與瞻部有縁¶謂西域瞿薩國
本天王棲神之處也廬陵龍興寺西北隅先有設¶色遺
像武宗五年毁廢至大中初重建寺其處為僧乾立所
居乾<md:KR4h0024_SBCK_076-7b>¶每讇囈不安旬日方悟遽徙他室昉誓造北方變
(梁朝謂雕塑/像亦為變也)請¶押衙熊輅為導首輅遂與執白籌者郭
宣熊師佐等縱叟閭伍為¶説第一施結増上縁獲零憏
<pb:KR4h0024_WYG_076-14b>
貨貝共二十萬輅厚自捐徹周嵗功¶就乃多聞儀形巖
毅如生眉結雲聚目稜電擊猛焰彗肩蚑蜂搶¶軒金塗
錯落而憐亂形彩陸離而芒角得工巧明矣其或䕫魖
蠱¶&KR3181;&KR1226;是不翅擊三屍磔五冡也及素天女主藏神凡
四四事堂内¶三壁寫載部落雷公拗怒(闕/)留惡覷吁可
畏也吉之人香火徼福¶林篿乞靈福既據我靈詎乏主
噫予曽閱正法念經説摩䤈陀山¶六齋日四天於此㑹
計閻浮提善業豈容不歸敬與輅為學性端¶介敏辯王
<pb:KR4h0024_WYG_076-15a>
公多伏之復晤禪那宗要得揔持契訣常持北方真言¶
大中三年病且死忽夢天王操㦸卓地有泉迸射搏之
及面因驚¶覺汗洽而愈十二年洪州狂賊盗兵殺吏尋
定州差輅上府至新¶塗夢天王支槊張目曰世塗若此
爾欲何徃即宿留數日賊毛鶴¶果膾肝飲頭尤恣殘酷
其踐較著如是十三年秋予閒居漢上輅<md:KR4h0024_SBCK_076-8a>¶為交趾使入
京請予紀釋氏事以上事請予明張北方故實焉¶
　　信州南巖草衣禪師宴坐記　　權徳輿
<pb:KR4h0024_WYG_076-15b>
信州南巖有清淨宴坐之地而禪師在焉師所由來莫
得而詳初¶州人析薪者遇之于野中其形塊然與草木
俱咨於州長乃延就¶兹地三十年矣州人不知其所然
也遂以草衣號焉足不蹈地口¶不嘗味日無晝夜時無
寒暑寂黙之境一繩床而已萬有囂然此¶身不動其内
則以三世五藴皆從妄作然後以無有法諦觀十二因
縁¶於正智中得真常真我方寸之地湛然虗無身及智
慧二俱清淨¶㣲言軟語有時而聞渉其境之逺近隨其
<pb:KR4h0024_WYG_076-16a>
根之上下如雨潤萬物¶風行空中履其門閾皆獲趣入
若非斡𤣥機於無際窮實相之源¶底則四時攻於外百
疾生於内矣古所謂遺物離人而立於獨者¶禪師得之
嗚呼世人感物以遊心心遷於物則利害生焉吉凶形¶
焉牽攣鞿𤨏蕩而不復至人則返静於動復性於情夭
夀仁鄙之¶殊由此作也斯葢世諦之一説耳於禪師之
道其猶稊稗邪建中<md:KR4h0024_SBCK_076-8b>¶二年予吏役道于上饒時左司郎
崔公出為郡佐探禪師之味也¶熟為予詳言之拂拭纓
<pb:KR4h0024_WYG_076-16b>
塵攜手接足洗我以善得於儀形且以為¶楞嚴之妙㫖
毗耶之宻用皆在是矣又焉知此地之宴坐不為他¶方
之説法乎故粗書聞見以志於石¶
　　鸚鵡舎利塔記　　　　　　　韋　¶臯
元精以五氣授萬類雖鱗介毛羽必有感清(闕/)純粹者
矣或炳曜¶離火或禀竒蒼精皆應乎人文以奉若時政
則有革彼禽類習乎¶能言了空相於不念留真骨於已
斃殆非元聖示現感於人心同¶夫異縁用一真化前嵗
<pb:KR4h0024_WYG_076-17a>
有獻鸚鵡鳥者曰此鳥聲容可觀音中華¶夏有河東裴
氏者志樂金僊之道聞西方有珍禽羣嬉和鳴演暢¶法
音以此鳥名載梵經智殊常類意佛身所化常狎而敬
之始告¶以六齋之禁比及辰後非時之食終夕不視固
可以矯激流俗端¶嚴梵倫或教以持佛名號者曰當由
有念以至無念則仰首奮翼¶若承善聽其後或俾之念
佛則黙然而不答或謂之不念即唱言<md:KR4h0024_SBCK_076-9a>¶阿彌陀歴試如
一曽無爽異余謂其以有念為縁生以無念為真¶際縁
<pb:KR4h0024_WYG_076-17b>
生不答以為縁起也真際雖言言本空也每虗室戒曙
發和¶雅音穆如笙竽静鼓天風下上其音念念相續聞
之者莫不洗然¶而嘉善矣於戲主有辰乎縁其盡乎以
今年七月悴爾不懌已日¶而甚馴養者知将盡乃鳴磬
告曰将西歸乎為爾撃磬爾其存念¶每一撃磬一稱彌
陀佛洎十撃磬而十念成歛翼委足不震不仆¶奄然而
絶按釋典十念成往生西方又云得佛恵者歿有舎利
知¶其説者固不隔殊類哉遂命火以闍維之法焚之餘
<pb:KR4h0024_WYG_076-18a>
燼之末果有¶舎利十餘粒炯爾耀目瑩然在掌識者驚
視聞者駭聼咸曰茍可¶以誘迷利世安徃而非菩薩之
化歟時有髙僧恵觀常詣三學山¶巡禮聖跡聞説此身
涕淚悲泣請以舎利於靈山用陶甓建塔旌¶異也余謂
此禽存而由道歿而有徴古之所以通聖賢階至化者¶
女蝸蛇軀以嗣帝中衍鳥身而建侯紀乎册書其誰曰
語怪而况¶此鳥有𢎞於道流聖證昭昭胡可黙已是用
不愧直書于辭貞元<md:KR4h0024_SBCK_076-9b>¶十九年八月十四日記
<pb:KR4h0024_WYG_076-18b>
　　泗州大水記　　　　　　　　吕周任¶
春秋左氏傳曰天反時為妖地反物為災其於水也反
利為害矣¶在唐堯時包山陵而浩滔天在漢武時浮齧
桑而浸鉅野皆震蕩¶上心昏墊下人其故何哉天其或
者警休明而表忠誠也皇唐貞¶元八年嵗在壬申夏六
月上帝作孽罰兹東土浩淼長瀾周亘千¶里請究其本
而言之是時山泐桐栢發谼歕湧下注淮瀆平湍七¶丈
浮夀逾濠下連滄波東風駕海潮上不落雨水相逆濺
<pb:KR4h0024_WYG_076-19a>
濤倒流¶矗縮迴薄衝壅淮泗積隂驟雨河瀉瓴建不捨
晝夜至於旬浹乾¶坤合怒雲雷為屯以水濟水吞洲漂
防走不及竄飛不及翔連甍¶為河宫噍類如魚鼈事出
慮外孰能圗之開府儀同三司檢校右¶散騎常侍兼御
史大夫泗州刺史武當郡王張公以其始至也聚¶邑老
以訪故搴薪楗石以御之其漸盛也運心術以馭事維
舟編¶桴以載之遂連舳促櫓歛邑之惸嫠老弱州之庫
藏圗籍官府之<md:KR4h0024_SBCK_076-10a>¶器先寘于逺墅軍資甲楯士女馬牛遽
<pb:KR4h0024_WYG_076-19b>
遷於水次将健丁壯遏水¶之不可者任便而自安逮數
日而計行矣洪波汗漫不測涯涘驚¶飈鼓濤舟不得不
覆巨浪崩山城不得不圯崇邱如島稍稍而沒¶夏屋如
查汎汎相繼天迴地轉混茫其中公獨與左右十數人
䌫¶舟於郡城西南隅女牆濕堵之上以向衝波之來不
亦危哉公之¶左右失色同辭請移公曰伾天子守土臣
也茍有難而違之若君¶命何且南山隔淮幾五六里吾
能往矣况是别境離局姦也雖死¶不為公於是使部内
<pb:KR4h0024_WYG_076-20a>
十驛遷於虹城西鄙而南傍南而東四百里¶達維揚之
路俾星郵無壅又東北直渡經下邳五百里至於徐州¶
通亷察之問又移淮南城将令斷扁舟往來立標樹信
以虞冦盜¶之變公每端拱對水而訴曰伾奉聖主明詔
司牧此州以觀萬姓¶河公何為不仁降此大沴伾之罪
也厲聲正色阽危不撓歴冄旬¶而水定又冄旬而水抽
自水始至及水始耗已六時矣又一時而¶復流郊境之
内無平不陂郛郭之間無岸不谷尺椽片瓦蕩然無<md:KR4h0024_SBCK_076-10b>¶所
<pb:KR4h0024_WYG_076-20b>
有可異者惟公之露寢與内寢巋然存焉豈不可浮而
往葢不¶可顚而壊乎斯則神仰公之仁先庶物而遺已
神賞公之忠臨大¶難而守節神髙公之義動適權以成
務故保其聼政養安之所旌¶公之善也昔邵伯之理也
人愛甘棠而勿翦方兹神靈扶持不亦¶逺乎公乃捨車
而徒棄輴而泥弔亡恤存綏復軍郡逺軫聖慮詔¶左庻
子姚公弔而賑之至於修府署建城池詔有司計功而
賞緍¶立鄽市造井屋公申勸料程以貰以貸纔逾年而
<pb:KR4h0024_WYG_076-21a>
城邑復常矣其¶於縮板為垣樹桺為麗端衢四逹廨宇
雙峙即公之新意也天災¶流行何代無之逢昏即盛遇
賢即退故劉昆返風而火滅王尊臨¶河而水止葢忠誠
之至也公嘗領羸兵守孤城以百當萬俾國家¶全山東
之地名載青史公即國之長城也今以一葦之航絓於
危¶堞之上以當漲海之勢城頽而一塊不傾水止而所
濟獲全公即¶國之貞臣也固知明主之委任於公也皆
感而通焉周任不敏學¶於舊史氏借古以諭公未或同
<pb:KR4h0024_WYG_076-21b>
年矣謹述而紀之¶
　<md:KR4h0024_SBCK_077-1a>¶　
　
　
　
　
　唐文粹巻七十六

<pb:KR4h0024_WYG_077-1a>
欽定四庫全書
　唐文粹巻七十七¶
　　　　　　　　　　　　　宋　姚鉉　編¶
　　記庚(錄志附總一十七首/)¶
　　　讌㑹五¶
　
