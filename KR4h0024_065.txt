# -*- mode: mandoku-view -*-
#+TITLE: 唐文粹
#+DATE: 2015-09-23 10:32:03
#+PROPERTY: JUAN 65


　碑十七
　¶　　釋六¶
　　　　復東林寺碑(崔黯/)
　　　　唐鄂州永興縣重嚴寺碑(舒元輿/)¶
　　　　大雲寺禪院碑(李邕/)
<pb:KR4h0024_WYG_065-1b>
　　　　宣州新興寺碑(盧肇/)¶
　　　　蘇州重𤣥寺法華院石壁經之碑(白居易/)¶
　　　　唐天下放生池碑(表并抵答附/顔真卿)¶
　　　道四¶
　　　　唐茅山寳厯崇元聖祖院碑(賈餗/)¶
　　　　連州静福山廖先生碑(蒋防/)¶
　　　　京師主徳觀法主孟法師碑(岑文本/)
　　　　唐昇𤣥劉先生碑(馮宿/)
<pb:KR4h0024_WYG_065-2a>
　　復東林寺碑銘(并序/)　　　　　崔　黯¶
佛之心以空化執智化也以福利化欲仁化也以縁業
化妄術化<md:KR4h0024_SBCK_065-1b>¶也以地獄化愚刼化也故中下之人聞其說
利而畏之所謂救溺¶以手救火以水其於生人恩亦𢎞
矣然用其法不用其心以至於¶甚則失其道蠧於物失
其道者迷其徒蠧於物者覆其宗皆非佛¶之以手以水
之意也為國者取其有益於人去其蠧物之病則通¶矣
唐有天下一十四帝見其甚理而汰之而持事之臣不
<pb:KR4h0024_WYG_065-2b>
以歸元¶返本以結人心其道甚桀㡬為一致今天下取
其益生人稍復其¶教通而流之以濟中下於是江州奉
例詔余時為刺史前訪此地¶松門千樹嵐光熏天蜩&KR0008;
響湍鳴松有泠然可别愛而不翦利¶以時往時廢寺皆
&KR1879;戸部頻牒所賣至是即喜而復之民物之困不可横
賦得¶舊僧正言問能復東林乎曰能即斷其髪佳而勉
之又命言擇其¶徒得二十九以&KR1879;其下皆心生力完臂
股相用言則隨才賦事分¶命告復所至響應下䖍江之
<pb:KR4h0024_WYG_065-3a>
木鳩食訪工陶土冶鐵匠成於心授¶規於手日而不笠
雨而不屐㸑餁煑湯優&KR0008;執藝若殿若廂若門¶之三若
闕之左右為塔若講若食若客之館若庫為樓若厨激
飛<md:KR4h0024_SBCK_065-2a>¶泉而注於鬵鉹之間若梁蜺於武若亭臨於白蓮若
僧之房若(闕/)¶之室若突躆勝若郤居幽竒可不尋雅不
出位則為間三百一十¶三為架一千八百七十六為楹
為梁為棟為桷為牖為闔為屋之¶事數為級塼為葢瓦
凡役工合六十五萬三百二十八絪緼端明¶嚴若有主
<pb:KR4h0024_WYG_065-3b>
大中六年二月十四日言命以圗反其備録訪余為其¶
刻石之文且曰自逺公至今若干嵗而傳法之地滅矣
賴君復之¶君冝主書其事余則曰復之者上也主其事
而書之於言公不詞¶余嘗觀晉史見恵逺之事及得其
書其辯若注其言若鋒足以見¶其當時取今之所謂逺
師者也吾聞嶺南之山峻而不秀嶺北之¶山秀而不峻
而廬山為山峻與秀兩有之五老窺湖懸泉墜天秔¶香
藥靈鳥閑獸善烟嵐之中怳有綘莭白鶴使人觀之而
<pb:KR4h0024_WYG_065-4a>
不能迴¶眸也且金陵六代代促時薄臣以功危主以疑
慘潯陽為四方之¶中有江山之美恵逺豈非得計於此
心視於時風邪然鷙者搏羶¶襲者拘素前入不暇自歎
者多則逺師固為賢矣是山也以逺師<md:KR4h0024_SBCK_065-2b>¶更清逺師也以
是山更名賜佛之法如以曹溪以天台為號者不¶可一
二故寺以山山以逺三相挾而為天下具美矣今言師
愍佛¶之法推逺之心修廢之勤任其事不宰其功讓功
於義明義明曰¶余何能言之績也讓功於建省建省曰
<pb:KR4h0024_WYG_065-4b>
某何能言之力也讓功於¶鏡暘以緡物元諫以衆材清
持以播殖景仁以化施皆曰某何能¶言之方也非言不
顯義非義不顯言推與讓至於是而不宏大敏¶固始終
一致者未之有也移之於邦國之理何故不成哉銘曰¶
萬竅怒號羣波猛起刑戮不加仁義莫止有得佛心則
滅諸熾慧¶以性生性以悟理山増恵臺鑑闢妄軌根深
則定葉茂則死可用¶理人不獨養已峨峨匡峯矯矯恵
子梁以崇山津以江水不騫不¶竭吾道曷已上復其道
<pb:KR4h0024_WYG_065-5a>
吾以塞詔惟師之言勤以克肖四五年來¶休功再紹推
能與類類以言妙不曰良能孰臻此要山川不改舊¶物
復新誡汝其徒誕将又淪¶
　　唐鄂州永興縣重巖寺碑銘(并序/)舒元輿<md:KR4h0024_SBCK_065-3a>¶官寺有九而鴻臚其一取其賔而往來也臚者傳也傳
異方之賔¶禮儀與其語言也寺也者府署之别號也古
者開其府署其官将¶以禮待異域賔客之地竺乾之教
蓋西土絶徼者也自漢氏夢有¶人如金色之降其流來
<pb:KR4h0024_WYG_065-5b>
東吾之鴻臚待西賔一支特異於三方厥¶後斯來委於
吾土吾人仰之如神眀焉伏之如風草焉至有思覿¶厥
貌若盻然如見者則取其書按其云云之文鎔金琢玉
刻木扶¶土運毫合色而彊擬其形容構厦而貯之猶波
之委於瀆瀆之注¶於溟晝夜何曽知停息之時其如是
非官寺之一而能容焉故釋¶寺之作由官也其非九而
能拘也其制度非臺門旅樹而能節也¶故十族之鄉百
家之閭必有浮圖為其粉黛國朝㳂近古而有加¶焉亦
<pb:KR4h0024_WYG_065-6a>
容雜夷而來者有摩尼焉大秦焉秋神焉合天下三夷
寺不¶足當吾釋寺一小邑之數也其所以知西人之教
能蹴踏中土而¶内視諸夷也及其繁也學徒如林金貝
如山故文昌宫祠擘局而¶司之東西都命貴人分衢而
使之商其略猶天文隸於河漢而莫<md:KR4h0024_SBCK_065-3b>¶之極也非名無以
别之乃隨事而出焉有見天地符祥而稱之者¶有取山
川秀絶而號之者語其額而名可知也重巖之作蓋山
川¶秀絶之地統江夏之永興寳應元年秋七月自天有
<pb:KR4h0024_WYG_065-6b>
命而升於文¶昌宫之春官藉考其地有重巖峽焉故命
寺乞此名以大厯十三¶年遷縣於長慶鄉寺亦與遷貞
元八年縣又遷之長樂深口寺亦¶隨動今之地直縣之
坎三百六十步有邑人葉望者心存於金色¶人不待布
金而出其地以奉之輪廣二百畝右肘於熊耳左腋於¶
覆盆連岡伏其背深湖朝其嚮擁抱之勝盡在其土有
僧¶曰謙曰諷手開榛蕪亶而立困竟遺其恨於後焉長
慶三年春三¶月上座僧良鍳沙門器有公識為其徒所
<pb:KR4h0024_WYG_065-7a>
推乃執柄結構主廢興¶為己任寺以利堅沙門與都維
那道援志力是俱物無横議邑俗¶之倫以貨來資者如
官司驅焉至明年春二月星一周而新功成¶樹宇之為
殿者其間五扶上而為像者其形七帳之飾寳者如殿¶
間焉乃鑿門而三張翼而廊殿陰有北方掛金革天神
之宫東北<md:KR4h0024_SBCK_065-4a>¶有禪氏七代祖沙門棲心之室也凡二十四
曲突而能庖築室而¶㑹食拓庭而寛植木而陰湖山㕘
差金碧相錯捨舟車而極其心¶相者冝化成焉嗚呼域
<pb:KR4h0024_WYG_065-7b>
外之教而入於域中如此而大邪人謂沙¶門之無才吾
不信也良鑒既以力之辛勤而就亦欲其事流之於¶異
時乃買武昌石琢磨為碑自永興録其状訴授於余因
摭其狀¶而晝之復紀以銘銘曰¶
重巖重巖無峽無友釋宫斯闈上矗星斗虹霓梁棟日
月戸牖金¶相凝凝煙水奔走雷颷箭雨溟濛不朽磔然
之石附地之厚刻其¶成功垂耀於後¶
　　大雲寺禪院碑銘(并序/)　　　　李　邕
<pb:KR4h0024_WYG_065-8a>
天也地也攝生之謂𤣥造曰也月也容光之謂神功然
亭育之仁¶可斡終滅昭明之力未焯昬霾故熱惱積薪
刼燒難爍驚波巨海¶沃焦自淵獨有導師空王禪那宴
寂一念首安住之域加行證無¶為之階密教内修荘嚴
外度雙引相應並照兩忘然後生無生淨<md:KR4h0024_SBCK_065-4b>¶名不去照無
照了義能覺&KR0353;菩提之炬則枳棘滌除楫般若之航¶則
横流既濟湛四禮於中道超三有以上征精舍攸躋度
門斯盛¶其此之謂矣粤有寺之艮背山之前臨有確師
<pb:KR4h0024_WYG_065-8b>
禪房者武徳八年¶邦守蕭公諱顗䕶法之所達也周目
環郭澄心際海示既一味實¶無衆心夫憑其髙宅其勝
曽近俗諦或乘法流且水出於冰凡作¶於聖雖曰醜地
猶是道場矧乃妙有孤標寳相靈變入我室觀我¶形者
哉施及貞觀嵗有等觀禪師繼前心承後問分之則别
位二¶事合之則同列大空坐於斯竟於斯嗚戲四益風
驅百為火滅棟¶宇崩落像設傾低先天中有慧藏禪師
聞之斯行居而不住妙齡¶彊植勁節老成被甲律儀下
<pb:KR4h0024_WYG_065-9a>
帷經藏方丈之室時厯十年簞瓢之¶飡日常一食信為
法本悟實如宗簡珠圎明紅蓮清淨剃髪結落¶亡境受
除生起了於身縁覺被於物是以興補舊塔建置尊容
彌¶陀當其陽菩薩侍其側四大海水慧眼啓明五須彌
山毫相崇絶¶有若稽義摭實沿名討因都極樂之大郊
夀無量之景命借如背<md:KR4h0024_SBCK_065-5a>¶者稱贊觀厥音聲克濟斯艱乃
復於逺則有階地超越自在神通¶發𢎞願心得大勢用
皆所以濡火宅朝劒輪投地者結業坐開入¶影者昔趣
<pb:KR4h0024_WYG_065-9b>
以息粤若殫財竭力刻桷雕題積三四年模造化意寳¶
殿蔚以雲構金山煥其日臨豈徒然㢤夫壮麗者将以
重威神儀¶形者将以攝歸止或離性觧脫或見作隨縁
藥草寓其根莖雲雷¶感其方類即說非說若通不通惟
三獸之渡河庶一子之來學禪¶師以為黙則絶教言則
牽文茍心事於化人豈迹留於捨法㑹議¶斵石僉允圎
功邕來守是邦偶聞滋事依僧依佛何日忘之在家¶出
家惟其常矣頃者下檄湖海申明捕殺鱗羽咸若災疫
<pb:KR4h0024_WYG_065-10a>
以寜救¶蟻雖尚於沙彌涸魚毎憂於釋種祁寒則怨童
子何知率三省於¶短懷寄一塵於寳地别駕𢎞農楊公
守堅字越石本枝鼎貴胄𦙍¶岳靈直道守公智印觀法
司馬琅琊王公元朂字固禮高闈襲吉¶皇士令名資位
升聞妙意融朗盛矣美矣左之右之時新羅通禪¶師五
力上乘一門深入利行攝俗徳水浮天贊而演成恭而
有述<md:KR4h0024_SBCK_065-5b>¶其詞曰¶
覆燾之奨始生終滅昭回之明内昬外徹陰入不斷心
<pb:KR4h0024_WYG_065-10b>
起難折靈¶海慾深洪鑪火熱倬彼大師超然正覺亡境
息想示法流渥絶生¶死岸破煩惱殻度門光啓住地𤣥
邈傳燈三乘分座一義象設儀¶形荘嚴地位有為不染
無相能離茍曰法乘莫非種智古者豐石¶抗之髙山紀
事標社銘勲列班廣兹妙有運彼𤣥闗則百伊昔粤¶吾
無間¶
　　重修宣州新興寺碑銘(并序/)　　盧　肇¶
至㢤邃古已來天之永錫正命者其惟帝唐乎聖祖神
<pb:KR4h0024_WYG_065-11a>
宗光啟土¶宇垂億萬祀克承休嘉莫不以禮樂先兆人
以慈儉後天下仁居¶恵徃營魄離者而其施猶存掲淺
厲深心迹泯者而厥功亦在夫¶常善救人常善救物非
至徳誰能普行之故鬼神受祉黎元樂康¶寳祚延洪率
由此道也於是表大覺為靈根與羣生共有叩真空¶而
不壞惟聖者獨知非崇天金輪氏之教則焉得窮理盡
性齊萬<md:KR4h0024_SBCK_065-6a>¶法於物我㢤是以沉善惡(闕/)澆妄之泉擢枝莖
乎植性之囿常令¶學者崇飾精廬顯有堂室亦如庠序
<pb:KR4h0024_WYG_065-11b>
郡國分理必付元臣将禆羣¶生罔不開悟且夫斯干秩
秩止在周邦靈宫彤彤唯居魯國曷有¶列刹映乎霄顥
飛甍麗乎陽光瞻彼玉毫儼然金地翬軒鵰眈岫¶聳雲
攢徧于州都若斯之美歟若夫宣城新興寺者㑹昌四
年既¶毁大中二年故相國太尉裴公之所立也公諱休
字公美河東聞¶喜人代濟文徳洎公彌大擢進士甲科
登直言制首未三十由拾¶遺遷殿内鴻名偉望迭處清
雄入奉絲綸出省風俗拜春宫則齊¶驅驥騄視民部則
<pb:KR4h0024_WYG_065-12a>
克阜生齒至於調入王府貨出水衡洎涉台司¶亦勞厥
事凡三拜亷察五授節旄孫先生有愧知兵山巨源當
慙¶視吏揆路既長乎百辟荆門復平乎水土公降由辛
未歸以甲申¶為唐碩臣作佛大士光珉顯竹此不復書
所至之邦必興修淨行¶大中二年拜宣城嘗與名緇㑹
難有設疑以試公者曰三界虚妄¶羣生顛倒何有修行
能觧纒縳孰為智慧何化凡愚胡為乎公之<md:KR4h0024_SBCK_065-6b>¶區區徒自
橈耳公曰嘻珠玉在櫝啓之則見其珍聖賢有門行之
<pb:KR4h0024_WYG_065-12b>
則踐其閾分塗而往唯善惡焉善惡之殊如東西耳趣
之不已則至其¶所至焉在乎推心於不柒馭馬於無途
如是三界信真實羣生非¶顛倒但學者不能窒慾壞貪
遺名去和弗捨有漏而思往無為耳¶然捨之自我取不
由人非用智恵觧彼纒縛如此則了無一物以¶撓吾真
也他日門人有謂公曰敢問三界之言未立人不知修
行¶不見因果畏陰隲者不為之多介景福者不為之少
理亂増損繋¶乎其時洎斯教也行乎諸華愚人畏罪損
<pb:KR4h0024_WYG_065-13a>
其惡賢者望福増其善¶増之不已則至今當盡善矣損
之不已亦至今冝無惡矣何昬迷¶暴虐無減於秦漢之
前福慧聰明不増於魏晉之後歸之者殊塗¶輻凑立之
者萬法雲興稽諸天不見其文求諸古莫有其法號為¶
大聖作天人師是冝使吾人盡升覺路不宜使蚩蚩庶
類由古迄¶今若斯之迷者也設使像法至今未行将盡
墮惡道為鬼為蜮乎¶夫法未始有今而有之希聖之徒
可存而知之也其由之之固庸<md:KR4h0024_SBCK_065-7a>¶非溺乎公笑謂之曰大
<pb:KR4h0024_WYG_065-13b>
昭肇啓法不濟備聖人繼出代天為工結¶繩畫卦質文
滋改一聖立一法生天道人事顯若符契夫燧人氏¶之
未為火也則天無火星人無火食龜無火兆物無火災
必矣少¶昊氏之未理金也則天無金星人無金用龜無
金兆物無金災必¶矣及聖人攻木出火鍛石取金於是
乎精芒主宰騰變上下則知¶世法時事隨聖人也考精
神之源窮性命之表作大方便䕶千羣¶生羣生受之而
不知蓋猶天道運行物以生茂皆謂自己孰知其¶然也
<pb:KR4h0024_WYG_065-14a>
於是問者廓然自得佛味武宗時毁寺而宣之新興故
有崇¶基廣厦文甓雕甍鞠為土梗唯喬柯灌木森聳澗
壑祥烟翠靄交¶覆巖麓耳及宣宗詔許立寺宣之四人
相皷以力請先立之于宣¶郛公獨不許遂命苾蒭上首
元敬謂之曰吾聞之新興寺大厯初¶有禪師巨偉南宗
之上士也與北宗昭禪師論大慧網明實相際¶於此始
作北山道塲後有浩禪師作草堂於道塲西北其傍有
藻¶律師居之律師去世門人立塔院貞元中巨偉之門
<pb:KR4h0024_WYG_065-14b>
人靈翹始請<md:KR4h0024_SBCK_065-7b>¶於太守合三院而為寺彼皆智慧傑出親
啓山林今之立寺無以¶易此也議定郡東故有妙覺寺
寺毁而杉檜多大十圍一旦有二¶龍鬭谷中拔大樹三
十二視之皆殿宇之材也公歎曰将立寺而¶龍拔巨樹
天其有意乎遂用之於是霜斤沐楹玉砂瑩礎上下其¶
響音中桑林不朞年而雲攢四榮風摇寳鐸蟉拏六扇
月照金鋪¶勝絶一源繚牆百雉繕修多羅為攝受置無
盡藏為荘嚴䆗窱幽¶邃輪奐博敞蓋江南之首出也初
<pb:KR4h0024_WYG_065-15a>
奉詔&KR1879;僧三十人今其存者太¶半構殿立門有軒有廡
則律師元敬法華道延首其事編經立藏¶不遺句偈則
維摩從省禪門貞㑹著其功善集檀施備修房廊學¶于
三時旁窺六義則金剛清越服其勤而法華遂言涅槃
眀則洎¶法林超愛皆以禪學為宗律師道隨宜春人㓜
植淨行得泥丸妙¶旨直以披文相質之事造余于新安
余既許之道隨復言繼二十¶人者皆善修持能遺物累
則有應𤣥友恭道幽仁寳懷賁從儉惟¶恭文昉師迴師
<pb:KR4h0024_WYG_065-15b>
宗思静常政艾暢𢎞暢契䝉景先法進惟勤志宏<md:KR4h0024_SBCK_065-8a>¶𤣥操
與前輩又為二十人矣而太尉所立有殿内千佛有地
藏院¶有上方石盆院又以俸錢入膏腴之墅為地藏香
火定中之謀始¶于太尉太尉作之門人述之有作有述
誰曰不然乃為銘曰¶
奕奕新興敬亭南麓鉅構崇基崢嶸&KR0110;煜伊昔既廢神
愁鬼毒洎¶将再筞天人合福赩有逴龍其怒則觸助作
棟楹拔此巨木雨運¶風移勝川跨陸神怪戮力老㓜同
<pb:KR4h0024_WYG_065-16a>
心扶翼飛貨龍鱗布金掲立赫¶奕化成嶔崟玉礎方丈
花臺百寺日眀香刹雲生寶林太尉裴公¶聳其學者𢎞
以戒光甘露披灑示厥有為取彼難捨必有精靈扶¶持
大厦小儒刻石有慙史野永言歌之庶近飛雅¶
　　蘇州重𤣥寺法華院石壁經之碑
　　　　　　　　　　　　　　　白居易¶
碑在石壁東次石壁在廣徳法華院西南隅院在重𤣥
寺西若干¶步寺在蘇州城北若干里以華言唐文譯刻
<pb:KR4h0024_WYG_065-16b>
釋氏經典自經品衆¶佛號以降字加金焉夫開上悟入
諸佛知見以了義度無邉以圎¶教垂無窮莫尊於妙法
蓮花經凡六萬九千五百五言證無生忍<md:KR4h0024_SBCK_065-8b>¶造不二門住
不可思議觧脫莫極於維摩詰經凡二萬七千九十¶二
言攝四生九類入無餘湼槃實無得度者莫先於金剛
般若波¶羅蜜經凡五千二百八十七言壞罪集福淨一
切惡道莫急於佛¶頂尊勝陀羅尼經凡三千二十言應
念順願願生極樂土莫疾於¶阿彌陀經凡一千八百言
<pb:KR4h0024_WYG_065-17a>
用正見觀真相莫出於觀音普賢菩薩¶法行經凡六千
九百九十言詮自性認本覺莫深於實相法蜜經¶凡三
千一百五言空法塵依佛智莫過於般若波羅蜜多心
經凡¶二百五十八言是八種經具十二部合一十一萬
六千八百五十¶七言三乘之要㫖萬佛之祕藏盡矣是
石壁積四重髙三尋長十¶有五丈厚尺有咫有石蓮敷
覆其上下有石神固䕶其前後火水¶不能燒漂風日不
能摇消所謂施無上法盡未來際者也吾長慶¶二年冬
<pb:KR4h0024_WYG_065-17b>
作大和三年春成律徳沙門清晃矢厥謀清海繼厥志
門¶弟子南容成之道則終之寺僧契元捨藝而書之郡
守足易施詞¶而讚之讚曰<md:KR4h0024_SBCK_065-9a>¶佛湼槃後世界空虚惟是經典與衆生俱設有人書貝
葉上藏檀¶龕中非堅非人如蠟印空假使人刺血為墨
剥膚為紙即壞即滅¶如筆畫水噫畫水不如文石印蠟
不若字金其功不朽其義甚深¶故吾謂石經功徳契如
來付囑之心
<pb:KR4h0024_WYG_065-18a>
　　有唐天下放生池碑銘(并序/)　　顔真卿¶
皇唐七葉我乾元大聖光天文武孝感皇帝陛下以至
聖之姿屬¶艱虞之運無少康一旅之衆當禄山强暴之
初乾鞏勞謙勵精為¶理推誠而萬方胥恱克己而天下
歸仁恩信侔於四時英威達於¶八表功庸格天地孝感
通神眀故得迴紇奚霫契丹大食盾蠻之¶屬扶服萬里
决命而爭先朔方河東平盧河西隴右安西黔中嶺¶南
河南之師鳩&KR0008;五年推鋒而效死摧元惡如拉朽舉兩
<pb:KR4h0024_WYG_065-18b>
京若拾¶遺慶緒遁逃已䝉赤族之戮思明跧伏行就沸
鼎之誅拯已墜之¶皇綱據冄安之宗社迎上皇於西蜀
申子道於中京一日三朝大¶眀天子之孝問安視膳不
改家人之禮蒸蒸然翼翼然真帝皇之<md:KR4h0024_SBCK_065-9b>¶上儀誥誓所不
及已厯選内禪生人以來振古及隋未有如我皇¶帝者
也而猶嫗煦萬類勤勞四生乃以乾元二年太嵗己亥
春三¶月己丑端命左驍衛右郎将史元琮中使張廷玉
奉明詔布徳音¶始於洋州之興道洎山南劒南黔中荆
<pb:KR4h0024_WYG_065-19a>
南嶺南江西浙江西諸道¶訖于昇州之江寜秦淮太平
橋臨江帶郭上下五里各置放生池¶凡八十一所蓋所
以宣皇眀而廣慈愛也易不云乎信及豚魚書¶不云乎
洎鳥獸魚鼈咸若古之聰眀睿智神武而不殺者非陛
下¶而誰昔殷湯克仁猶存一面之網漢武垂恵纔致銜
珠之答雖流¶水救涸寳勝稱名蓋事止於當時尚介祉
於終古豈我今日動者¶植者水居陸居舉天下以為池
罄域中而䝉福乘陀羅尼加持之¶力竭煩惱海生死之
<pb:KR4h0024_WYG_065-19b>
津揆之前古曽何髣髴㣲臣職忝方面生丁¶盛美受恩
&KR1051;深無以上報謹縁臯陶奚斯歌虞頌魯之義述天下¶
放生池碑銘一章雖不足雍容眀聖萬分之一亦臣之
精懇也敢¶刻金石著其詞曰<md:KR4h0024_SBCK_065-10a>¶眀眀皇帝臨下有赫至徳光天乾元啓績緯武戡亂經
文御厯孝¶感神眀義形金石仁覆華夏恩加蠻貊道冠
巍巍感深虩虩遘兹¶多難克廣丕績慶緒致誅思眀辟
易人道助順天道惡逆撲滅之¶期匪朝伊夕乘此寳祚
<pb:KR4h0024_WYG_065-20a>
永康宗祏業盛君親功崇列辟交禪之際¶粲然眀白迴
映來今孤髙徃䇿去殺流恵好生立辟率土之濵臨¶江
是宅遂其生性庇爾鱗翮環海為池周天布澤致兹忠
厚罔弗¶怡懌動植依仁飛沈受獲流水長者從稱往昔
實勝如來疇庸允¶格徳力無競慈悲孔碩相時傳聞尚
賴𢎞益矧在遭遇其忘敷錫¶眞卿勒銘敢告凡百¶
　　乞御書題天下放生池碑額表¶
臣真卿言臣聞帝王之徳莫大於生成臣子之心敢忘
<pb:KR4h0024_WYG_065-20b>
於讚述臣¶去年冬任昇州刺史日屬左驍衛左郎将史
元琮中使張廷玉等¶奉宣恩命於天下州縣臨江帶郭
處各置放生池始於洋州興道¶迄于昇州江寜秦淮太
平橋凡八十一所恩霑動植澤及昆蟲發<md:KR4h0024_SBCK_065-10b>¶自皇心徧於
天下厯選列辟未之前聞海隅蒼生孰不欣喜臣時¶不
揆愚昧輙述天下放生池碑銘一章又以俸錢於當州
採石兼¶力拙自書蓋欲使天下元元知陛下有好生之
徳因令㣲臣獲廣¶昔賢善頌之義遂絹寫一本附史元
<pb:KR4h0024_WYG_065-21a>
琮奉進兼乞御書題額以光¶揚不朽縁前書㸃畫稍細
恐不堪經久臣今謹據石擘窠大書一¶本隨表奏進庶
以竭臣下慺慺之誠時乞聖恩俯遂前請則天下¶幸甚
豈唯愚臣昔秦始皇暴虐之君李斯邪諂之臣猶刻金
石垂¶於後代魏文帝外禪之主鍾繇偏方之佐亦於繁
昌立表頌徳况¶陛下以巍巍功業而無紀述則臣竊恥
之謹昧死以聞伏増戰越¶臣真卿誠恐頓首頓首死罪
謹言
<pb:KR4h0024_WYG_065-21b>
　　御書批答¶
勑朕以中孚及物亭育為心凡在覆載之中畢登仁夀
之域四靈¶是畜一氣同和江漢為池魚鼈咸若卿慎徽
盛典潤色大猷能以¶懿文用刋樂石體含飛動韻合鑑
鏘成不朽之立言紀好生之上<md:KR4h0024_SBCK_065-11a>¶徳唱而必和自古有之
情發于中予嘉乃意所請依奏¶
　　大唐寳厯崇元聖祖院碑銘(并序/)賈　餗¶
唐寳厯二年嵗直丙午浙右連帥御史大夫賛皇公新
<pb:KR4h0024_WYG_065-22a>
達聖祖院¶于大茅峰下崇元觀之前上直夫華陽洞之
南門集羣仙之靈慶¶資聖夀於萬億本其經始實感周
先生出應昌運為唐廣成薦瑞¶表祥式旌不朽於是恩
錫院額號曰寳厯崇元聖祖院𤣥門之盛¶輝動巖谷時
唐興二百有九載天子以神聖文武惟新景命徳合¶乎
五千文之𤣥訓明繼乎十二聖之丕業以清靜源理化
以仁夀¶域生靈陶之以大和躋之於至順故自臨馭大
寳則申詔百辟旁¶延萬邦推誠備禮徵訪至道寤寐孜
<pb:KR4h0024_WYG_065-22b>
孜如恐不及夫眀天子勤求¶于上必賢方伯感致於下
君臣一徳而道徳可興乃其年秋七月¶公以天子之命
齋戒䖍懇果得周先生曰息元實元精之全徳大¶道之
宗師也先生葆真抱一涵光吹萬天下聆其風者久矣
而遐¶襟曠跡冥寄希夷顯晦自我人莫能識夫𤣥珠非
&KR0008;詬可索至道<md:KR4h0024_SBCK_065-11b>¶惟精誠是致故累聖之所不能起而一
朝感契洪化蒸然來思且¶謂公曰昔廣成對理身之問
鴻䝉啓心養之說二者皇王之大本¶也今某亦将以斯
<pb:KR4h0024_WYG_065-23a>
道上報吾君公於是澄心清神思所以慶皇休¶而賛景
福遂與先生圗議選置𤣥宇相彼形勝莫靈此峯昔梁
朝¶福鄉太子置道館二其古壇廢井遺趾猶在乃鐮荒
夷險鬱起層¶構散俸錢以資其費擇幹吏以董其役翬
飛矢直不日而成像設¶崇嚴殿宇沈邃神仙儀衛左右
森列并按舊史氏得仲尼問禮闗¶尹請著書之像咸備
于前蓋将㑹通仙而肅百靈以永為國家齊¶醮之勝選
也况三茅精氣二許馨烈古來得道於是者代有其人
<pb:KR4h0024_WYG_065-23b>
考傳驗圗若可攀揖而繚垣之内有流泉嘉木滋飾幽
潤地靈境¶秀觸類増益懋此成績與山無窮永惟聖祖
育徳乎太極之前顯¶靈於未形之表當是時也合散消
息莫可名象眀而為日月動而¶為風雷播育而不測運
行而不殆君得之豕韋以挈天地臣得之¶傅說以相武
丁吾何為㢤道本一貫及夫神化挺生含章炳露象<md:KR4h0024_SBCK_065-12a>¶帝
之光資我彊名将寄言以顯𤣥樞錫羨以興皇業猶龍
既見萬¶物方覩是冝夫垂休儲祉長發其祥億萬斯慶
<pb:KR4h0024_WYG_065-24a>
集于寳厯此崇元¶新院所以得時而啓也初公以上方
崇嚮道徳計天下有道之士¶可以當是大選者惟周先
生一人而已故其招致之忠盡訪求之¶精實則先生不
得不出而公之誠節不得不伸既而聖情感惬萬¶國瞻
賀其逢迎之優異禮貌之嚴顯自古尊師重道之盛無
以加¶也則真宗𤣥極至道之精不得不洞契乎上心播
宣於理術俾風¶流澤浸廣被八區嗚呼此先生所以出
而不疑亦所以示天下之¶可不致如已者當吾君之至
<pb:KR4h0024_WYG_065-24b>
理適吾道之可言千載一期起乃時¶耳矧公以濟代全
才合乎休眀樹風南藩績最天下前嵗興建儒¶學而天
降膏露顯于廟庭俗變風移遂至於道今之輝崇真館
闡¶奉𤣥化上感睿㫖下孚元元仁聲順氣流溢四境推
是為政大而¶伸之則致君經國之用可見矣又况封部
之内融汰之下徧識𤣥¶元之教俱為㟪&KR1394;之人顧難乎
哉餗謬列屬城獲詳事實又嘗以<md:KR4h0024_SBCK_065-12b>¶春秋屬詞為學故承
命奮筆直而不文其銘曰
<pb:KR4h0024_WYG_065-25a>
聖運光啓山川效靈黄帝為君起乃廣成崆峒至言今
復行兮眀¶明天子以道致理方伯䖍誠先生戾至累聖
莫致今兹起兮𤣥感¶既宣化流溥天公拜稽首天子萬
年何以薦神御𤣥元兮閟宇崇¶崇聖祖尊容神而眀之
神應豐融華陽仙洞大茅峯兮金榜瑶壇¶仙術真官羽
節凌風珠珮珊珊是醮是齋百福延兮名崇天錫境¶占
地久下薦臣忠上資聖夀靈山萬嵗績不朽兮¶
　　連州靜福山廖先生碑銘(并序/)　蒋　防
<pb:KR4h0024_WYG_065-25b>
沖先生名也清虚先生字也本郡主簿西曹祭酒湘東
王國常侍¶先生官也静福山先生家也於戱先生之名
玉堂金簡之名矣先¶生之官詞林學府之官矣先生之
家紅霞丹景之家矣至若鶴骨¶松貌泉渟谷虚寓形人
間天地無累與夫扶桑公陶隠居張天師¶遥為師友矣
以梁大通三年家此山光大二年去此山春秋九十¶七
門人邑子無以知其蹤但徘徊醮壇泣對香火而已長
慶末余<md:KR4h0024_SBCK_065-13a>¶自尚書司封郎中知制誥翰林學士得罪出守
<pb:KR4h0024_WYG_065-26a>
臨汀尋改此郡聞¶先生至道登先生舊山捫蘿撥雲瞻
仰不足稽首巖戸强為之銘¶曰¶
𤣥都丈人大道之師靜福先生從而學之仙書無文仙
語無詞以¶心傳心天地不知猛虎我筞長蛇我持放情
逍遥今古為誰華表¶白鶴千年一歸不知先生此㑹何
時瞻詔雲路人間後則¶
　　京師至徳觀法王孟法師碑銘(并序/)
　　　　　　　　　　　　　　　岑文本
<pb:KR4h0024_WYG_065-26b>
觀夫太陽始旦指崦嵫其若馳巨川分流起潡澥而不
息是以至¶人無已先天地而御六氣列仙神化隘宇宙
而遺萬物與夫齊魯¶搢紳束名教於俄景漢魏豪傑徇
榮利於窮途何異於蜉蝣生於¶崇朝爭長於龜鶴秋毫
出於未兆計大於崐閬者哉若迺岱山龍¶駕傳神丹之
祕訣秦都鳳祠流洞簫之妙響用能延頹年於昧谷¶振
朽骨於𤣥廬白玉之簡祈西王而可值青雲之衣師東
陵而易¶襲豈非度世之寳術登遐之妙道焉法師俗姓
<pb:KR4h0024_WYG_065-27a>
孟氏諱靜素江夏<md:KR4h0024_SBCK_065-13b>¶安陸人也其先徙里成仁繼跡於孔
墨反笋表徳齊聲於曽閔是¶以貽則當世錫類後昆軒
冕之盛既富於天爵賢眀之質獨表於¶仙才固以軼仲
弓之奕葉邁陽元之餘慶者矣法師禀兩儀之靈¶和體
五常之休徳崇蘭散馥掩蕭艾於芳春朗月揚輝蕩雲
霧於¶清夜盈尺之寳出鄢郢而連城徑寸之珍入大梁
而照乘豈惟楊¶號異才馳聲益部曹稱孝行播美上虞
而已㢤㓜而慕道超然拔¶俗志在芝桂譬芻豢於糠粃
<pb:KR4h0024_WYG_065-27b>
心繋烟霞方綺羅於桎梏既而初笄¶云畢迨吉有興懿
戚託繼世之援慈親割相離之情千金甫陳百¶兩將戒
法師凌霜之操必守節於𤣥冬匪石之誠誓捐生於白
刃¶素概難奪嘉禮遽寝乃脫屣通徳之門絶景集靈之
館䖍修經戒¶長甘蔬菲潄元氣於亭午思輕舉於中夜
若夫金簡玉字之餘論¶𤣥化道樞之妙㫖三皇内文九
鼎丹法莫不究其條貫猶登山而¶小魯踐其戸庭若披
雲而見日允所謂天挺才眀人宗模楷者已¶隋髙祖文
<pb:KR4h0024_WYG_065-28a>
皇帝聞風而恱徵赴京師亦既來儀居于至徳之觀公<md:KR4h0024_SBCK_065-14a>¶卿虚已士女翹心於是髙視神州廣開衆妙懸眀鏡於
講肆陳鴻¶鐘於靈増著録之侣升堂者比迹問道之客
及門者成羣雖列星¶之仰天津衆山之宗地軸未足以
喻也我髙祖以大聖締基功踰¶覆載皇上以欽眀纂厯
道冠犧農崇三清以緯民懷九仙而濟俗¶天地交泰中
外和平法師維持科戒宏亘經典時(闕/)夷險懷趙璧¶而
無玷年殊盛衰皷吳濤而不竭跡均有待心叶無為循
<pb:KR4h0024_WYG_065-28b>
大小於¶天倪既齊椿菌忘夀夭於物化寜辨彭殤而靈
氣有感仙骨夙著¶金液方授駕白龍而不反玊棺遽掩
望青鳥之來翔以貞觀十二¶年七月十二日遺形而化
春秋九十有七顔色如生舉體柔弱斯¶蓋仙經所謂尸
觧者也冕旒惜道門之梁壤搢紳悼人師之云亡¶固以
恩侔撤樂悲踰輟相有勑賜以賻禮資給𦵏事亞加隆
焉弟¶子陳光等義結在三名髙入室對衣履而増絶瞻
風雲而永慕思¶欲寄銘讃以叙思勒琬琰以紀徳俾夫
<pb:KR4h0024_WYG_065-29a>
成銀之室神變久而若存¶遺履之地靈蹟垂於不朽其
詞曰<md:KR4h0024_SBCK_065-14b>¶西秦簫響東陵聖迹霞舉玉京雲開金液飛亷先路句
芒奉璧形¶表丹青聲流金石𤣥風誰纂兊屬賢眀翟衣
絶志鶴御依情栖心¶大道投蹟長生三山可陟九轉方
成靈化人間髙翔羽服白蜺擁¶蓋青虯夾轂丹竈留烟
仙壇餘竹貽則終古永播蘭菊¶
　　大唐昇𤣥劉先生碑銘(并序/)　　馮　宿
<pb:KR4h0024_WYG_065-29b>
維皇王能自得師以臻至理維道徳克輔於代且非常
名天啓聖¶唐運興我李於赫肇祖實非𤣥元髙宗振其
風於前眀皇張其教¶於後十有三葉天子曰敬宗文武
大聖廣孝皇帝宏清静之㫖以¶浸天下闡無為之宗以
凝海内寳厯二祀秋八月甲子躬法服復¶内殿北面執
弟子之禮受道於昇𤣥先生大矣㢤斯所以貫三才¶籠
八極澤及中外仁加動植播中和賛恭黙昌聖緒垂帝
則而已¶翌日下眀詔加先生之號檢校光禄少卿自内
<pb:KR4h0024_WYG_065-30a>
道塲送歸于𤣥㫖¶之觀居命兩街之緇黄前馬夾路以
引以翼萬衆榮觀以為崆峒¶之請瑶池之宴曽莫我若
先生姓劉氏諱從政生於河南緱氏家<md:KR4h0024_SBCK_065-15a>¶世奉道彰于前
朝而先生超然韙如角立秀出志學之嵗辭親就¶師視
冠冕若桎梏顧聲名猶涕涶夫其洞達懸觧知來藏往
體於¶虚而觀其妙守其樸而反於誠由是採氣于三清
吸精于兩曜和¶光於萬有委蛻於重𤣥始事河内張君
通𤣥次師中岳邢君歸一¶二君之傳授真筌秘訣色授
<pb:KR4h0024_WYG_065-30b>
神與而上至于東晉楊君凡十四世¶其實若闗鍵之固
鈎鎻之宻莫得而窺至是而悉歸我焉冝其當¶𤣥門之
尊以師道自處先生棲于王屋不啻一紀其後受請遷
居¶都下又承詔至於京師化隨躬行名出心隠故傳法
紫宸之後竟¶遂東還今上端穆清之居緬汾水之想将
召舊徳而咨要道吾師¶知之私於門人韓貞漼曰吾將
觧去先告之期蓋大和四年某月¶林鐘其曰癸亥其春
秋七十有八也嗚呼蘭薰膏眀以自迫鶴駕¶霓旌而難
<pb:KR4h0024_WYG_065-31a>
駐貞漼與東夏弟子若干人及闗中弟子葉守中等若¶
干人以為吾師之不可舉援者真氣粹容至如章施紀
述追琢琰¶琬使将來鑽之仰之而不怠冝在乎文憑文
以導心因心以成志<md:KR4h0024_SBCK_065-15b>¶謂宿嘗奉几杖熟遊牆藩俾為銘
而掲焉且慰夫飡霞通俗者之¶懷煌煌二都各樹其一
其辭曰¶
内天外人葆和嗇神道之宗兮乘颷駕欻無象有物𤣥
之功兮我¶后敬皇灼其耿光慕崆峒兮吾師昇𤣥法於
<pb:KR4h0024_WYG_065-31b>
自然繫喬松兮洪惟¶武文懿此正真紹先風兮金闗玊
堂靈符寳章闢中宫兮出自幽¶谷賔于黄屋翊九重兮
開陽闔陰忘形守心沃宸聰兮出日入月¶騰凌滅没靡
不通兮脫俗遁代并包覆載皆可容兮控鶴轡龍倘¶佯
髙空躡前蹤兮捐巧棄智絜誠去偽順至公兮戴君奉
親後已¶先人福乃鍾兮洛都應召京邑承詔隨西東兮
泊然泉亭油然雲¶行恣所從兮從之在勤道将自親滋
益恭兮為而不殆績用斯倍¶吉以逢兮法施經流通眀
<pb:KR4h0024_WYG_065-32a>
達幽播無窮兮功滿行圎觧形黙然示¶有終兮谷神不
死蟬蛻而已何哀恫兮鳩血誠而圗石刻者伊貞¶漼與
守中兮¶
　
　
　
　
　
<pb:KR4h0024_WYG_065-32b>
　
　
　
　
　
　
　
　唐文粹巻六十五¶
<md:KR4h0024_SBCK_066-1a>¶
<pb:KR4h0024_WYG_066-1a>
欽定四庫全書
　唐文粹巻
