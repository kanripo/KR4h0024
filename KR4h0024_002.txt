# -*- mode: mandoku-view -*-
#+TITLE: 唐文粹
#+DATE: 2015-09-23 10:31:56
#+PROPERTY: JUAN 2


　古賦乙(摠二首/)¶
　　　京都¶
　　　　西都賦(李庾/)
　　　　東都賦¶
　　西都賦(并表/)　　　　　　　　李　¶庾
<pb:KR4h0024_WYG_002-1b>
臣伏見漢諸儒若班固張衡者皆賦都邑盛稱漢隆當
王道昇平¶火徳丕赫數子歌咏發著後代今自隋室遷
都而我宅焉廣狹榮¶陋與漢殊狀言時則有六姓千齡
之變言地則非秦基周室之故¶宜乎稱漢於彼述我於
此臣幸生聖時天下休樂雖未及固衡之¶位敢效臯陶
奚斯庶㡬之誠謹冒死再拜獻兩都賦凡若干言以¶詘
夷漢者昭聞我十四聖之制度請付史氏賦曰¶
洛汭先生客于上京問里人以秦漢咸陽故事里人曰
<pb:KR4h0024_WYG_002-2a>
先生不習¶乎哉秦址薪矣漢址蕪矣西去一舍鞠為墟
矣代逺時移作新都<md:KR4h0024_SBCK_002-1b>¶矣先生曰賓者不識藐然沈懵嵗
亡而日逺願聞古而知今為我¶源説恭承玉音里人曰
昔者帝兆唐居命隋先基乃假隋權是開¶中原既權二
年為唐遷都周榛秦莽平蕪枿餘文驅煬迎卒于侑¶傳
若天使項氏死勞而授漢休也唐開禪壇新都之門闢
殿乾宫¶以朝諸侯時則有若房魏作弼英鄂執律南陽
故人河間帝室戎¶衣既税瑞氣洋溢讙聲傳于億兆煬
<pb:KR4h0024_WYG_002-2b>
燎致乎太一乃㑹漢酺發周¶賚謐萬類渟四海遂開國
以報功差子男之五等然後構閣圖形¶榮號凌烟指河
帶以山礪書天子之搢紳其制度也擁乾休正坤¶儀平
兩曜據北辰斥咸陽而㑹龍首右社稷而左宗廟宣達
周衢¶址以十二棊張府寺局以百吏環以文昌二十四
署六部提統按¶星分度儼憲臺而西列肅隂宫於北戸
建倍員於前王摠維綱于御史¶端國儀朝實周察乎左
右其内則有太極承端通址含元日出東¶榮月沈西軒
<pb:KR4h0024_WYG_002-3a>
倚九嵕之下麓涵太液之清瀾龍道雙迴鳯門五開¶烟
籠凝碧風静蓬莱東則左閣當辰延英耽耽宣徽洞達
温室隅<md:KR4h0024_SBCK_002-2a>¶南接以重離綿乎少陽是為二宫複道&KR0201;廊西
則月華重啟銀臺¶内向中書在焉密用宰相宦者别省
延縁右藏建子亭於屏外設¶蘭錡于廡下天子端朝明
庭九賓發少府之冕旒陳奉常之官勲¶肅勾陳以辟䕶
翼雉扇而對分雞人乃下鶴鳴先聞千官就日萬¶品趨
雲漏遲遲而東轉風習習而南薰外則國子招徒疏館
<pb:KR4h0024_WYG_002-3b>
開軒¶左立太學前惇廣文膳豐中厨就教九年稽以博
士總之成均秘¶書典籍品命校郎横閣三重闡正鈆黄
若六藝之條貫百氏之縱¶横交錯發論禮形而樂聲太
傅在前少傅在後載言載筆出納謨¶誥鵷動鸞飛振玉
鎗金殷廟羞瑚璉之器楚材慙杞梓之林已而¶爕和隂
陽經緯天地採摭軒昊牢籠虞夏闢孔子之學堂敷一
代¶之風雅此王者之文教也親兵百萬制以神䇿紫身
豹首金腰火¶額獵霞張斾剥犀綴革奮目如虎眦振髯
<pb:KR4h0024_WYG_002-4a>
而蝟磔柔六鈞貫七札¶對天仗以司戈分玉墀而執㦸
别有陳旌賜鉞閫外四七依榆闗¶以作鎮拒栁營而開
壁逐虜則出塞飛塵伐叛則救陽作澤此王<md:KR4h0024_SBCK_002-2b>¶者之武威
也唐禮既行三代同風徴叔孫之春官命伯夷之秩宗¶
則有封禪巡狩謁天拜祖明堂辟雍王者之事有司勿
失次有朝廷¶之位班爵之序器服車馬以節文武不僭
不濫羣臣之事有司以¶告下有内族外姻以殺以隆五
禮各殊陳吉儀凶一室是形天下¶大同百姓之事有司
<pb:KR4h0024_WYG_002-4b>
以教故以内則敬以外則嚴以家則肥以國¶則昌卿士
翼翼公侯皇皇在野熙熈在朝蹌蹌夫如是夸周而正¶
魯胡可殫詳洎乎樂之設也以徳配樂陳器以作革木
匏竹簨&KR1206;¶磬鎛命官二署諧以協律以奏廟貌祖考来
格以陳宫庭簫韶九¶成鳯凰来儀以布天下手之舞之
足之蹈之及乎御𦙍衣集舞童¶或獻凱作名以宣帝功
或布字綴行以達皇風此禮經之所未紀¶夔戛之所不
同刑期無刑辟以止辟三章寘漢祖之徳肆赦緩穆¶王
<pb:KR4h0024_WYG_002-5a>
之法於是天子御端門詔天下渙汗發澤與民更始建
金雞於¶仗内聳修竿而掲起其下則税三闗觧銀鐺追
共工徙驩兠煦舜¶弦浹堯年臺收白簡吏閣丹筆摠秋
官之計料不踰乎三十斥匡<md:KR4h0024_SBCK_002-3a>¶衡之失論罪温舒之不足
司刑無鬼哭之庭大理有烏巢之獄又¶若薦祖建宫𤣥
元之庭霞帔雲冠飄飄太清天子將有事也嵗豆¶時籩
夏簋殷鉶傳金爐之御烟開甲帳之琳琅此王者之示
孝也¶對里連街帝宅王家青門列檻棠棣分華勤政外
<pb:KR4h0024_WYG_002-5b>
名花蕚中題屹¶雲中而佩鳯杳天外而舒蜺於是天子
設席千羞百醴家人齒筵¶愉愉濟濟此王者之示悌也
盛則長隄砥平錯則纓弁繁夥佩印¶分魚九參六佐肅
威儀於行盖指戒途於前馬待漏未開朝騎沓¶街雞鳴
朱邸火度青槐先導擘雲後車奮雷逓以嚴聲不生微
埃¶人寒勿慄統以京尹臨人柄殺罔敢不謹豪家戚里
金張許史走¶騎如龍行車若水拉枯請命曽不仰視配
前王與後趙固異代而¶殊擬其地勢也負秦章臺倚漢
<pb:KR4h0024_WYG_002-6a>
甘泉帶涇渭之富流挾終南之夀¶山指重城之二華拓
外門於兩闗𤣥素交川灞滻在焉&KR0856;虹偃蹇¶而亘梁施
輪走驟而蹄奔度萬國以向朝趨魏闕之通門赤縣統¶
劇停阡帝鄉長安萬年乾封明堂監田左掎鄠杜前張
分坼連平<md:KR4h0024_SBCK_002-3b>¶馮翊畫郊接乎岐陽排吳山而抵蜀亘氐谷
而通商天子穆清環¶衛陳兵將軍之號三蕃六營至乃
辨曉警昏主在金吾鼓列六條¶外傳通衢備以嚴兵羅
以周廬禁動息人用戒不虞其中則御水¶分溝昆明下
<pb:KR4h0024_WYG_002-6b>
流在野決溉入宫環洲菰織蒲紉芰贄菱羞渚戯𤣥¶鷁
沙眠白鷗其逺也深有蛟潭沠作龍湫涘接河漢波通
女牛其¶近也方塘含春曲沼澄秋戸閉烟浦家藏畫舟
爾乃農家東作厥¶土黄壤樹以桑柘翳薈乎南畝以秔
以稌以黍以稷以輸太倉天¶子之儲土厚地中温寒以
宜門多杖老室有蕃兒承化發謡帝力¶不知則有程鄭
之家白闥朱軒崇基峻砌待駟髙門木秀茸葩紅¶舒緑
繁挺碩果於華林育豐蔬於中園珠箔晝晴金釭夜明
<pb:KR4h0024_WYG_002-7a>
羅繡¶巾㡚鼓瑟吹笙譁族陳賓以樂乎太平貨隧分&KR0768;
物次駢連中署¶肆帥夕咽朝昏越璞楚琛蜀賄巴賨裁
綺張繡紋軸蕉筒聲教之¶所被車書之所通交錯雜沓
斯焉㑹同黄宅緇廬金篆玉扃以張¶帝居用壮天廷千
形萬聲不可多名天子奉堯舜之道勤后稷之<md:KR4h0024_SBCK_002-4a>¶功當仲
夏而獻繭立中和而視農然後黼黻時備粢盛告豐其
接¶下情也則堯鼓不懸晉木不列鎔金作軌四門是掲
人靡迷邦士¶無諱訐示收材而問眚上諫行而寃達當
<pb:KR4h0024_WYG_002-7b>
其萬國貢珍四夷納賮¶賦用舟通財因輦進地官計國
度支主吝百姓既足斯焉充牣復¶若天府萬品以備供
職登饌則光禄獻厨命駕則太僕承軾其樂¶人也大啟
九門重開三殿齒羣官於次坐徴公族於内宴于以訓
恭儉¶于以示慈恵戲族咸在百弄迭改眎仙童之霓裳
覩壯夫之角觝¶御階晝隂帝座春深繽紛宫闥窈窕嬪林
既受賜於逮昏盡拜帛¶而懐金與衆之樂一日于此先
生獨不習乎其四郊也或有乗時¶之舊址亡國之遺蹤
<pb:KR4h0024_WYG_002-8a>
天子迎四氣衋然改容曰是足以懐傷於耳¶目作戒於
心胸昔秦政肆刑秦民共傾楚澤大呼分隳列城徒罷¶
驪山役休上林秦址既遷鴻門至今此東郊之事也隋
苑廣袤罝¶籠南山占地萬頃不為人間齊門失耕禽㳺
獸閑代謝物移繚垣¶不完此南郊之事也豐水悠悠文
王作周傳艱子孫衰平遂遷乃<md:KR4h0024_SBCK_002-4b>¶睠鎬都武王宅居國失赧
死豐鎬皆蕪此西郊之事也漢設五畤¶以主淫祀欒誑
徐誣將求永乆天子親拜太牢黍牡事亡地存為¶天下
<pb:KR4h0024_WYG_002-8b>
笑此北郊之事也故因迎春則鑒秦敗知恃刑不如恃徳
也¶因迎夏則鑒隋怠知獵獸不如獵賢也因迎秋則鑒
周勤知祖基¶作艱傳萬年也因迎冬則鑒漢誤知去滛
即正獲天祚也四鑒以¶陳澤于生人四徳以懋格于上
下故我髙祖一呼大定安都居正¶傳今皇帝一十四聖
是知禪國也禪都也非得隋之命是得天之¶命¶
　　東都賦¶
先生曰富哉言乎堯舜之事吾知之矣然天地旁魄奥
<pb:KR4h0024_WYG_002-9a>
區不一九¶衢六陌亦稱河洛始乎周卜今自隋革進八
百里作唐東宅成者¶居者余得其故用悉聞見丕我王
度子不識乎顛煬奮華中原毒¶痡順天應人文皇赫圖
王充不來建徳相依阻我東人不蘇義旗¶髙祖西安文
皇舞干一挂戎衣我人保完彭城獻級東功乃立則<md:KR4h0024_SBCK_002-5a>¶創業之
事不獨于西也髙祖至天后朝匪伊是居於焉逍遥明帝¶
大同出震開宫恩波爾鄉洩源于東則太平之事不獨
于鎬也若¶乃周洛為池帶漕為沼洞八門之㑹要控二
<pb:KR4h0024_WYG_002-9b>
梁之夭矯在隋之始¶移劃前規之隘侈舊制之陋指半
舍而新布乃集工而戒就重城¶不居萬盜齊構訖大業
於義寧廓皇家而遜授既而天踵以正地¶産以實禎祥
以紀嘉名不一表賢則河水變清瑞聖則洛圖屢出¶帝
功既成封禪禮行顯祖光宗勒岱而祈嵩我甸我郊三
聖之靈¶壇在焉赤縣神州與京比儔逕東山之貢賦扼
闗外之諸侯直齊¶梁而駕輅引淮汴而通舟太行枕甸
發址崇垓覃懐鎮封上干昭¶回鑿門導伊兩阜屏開育
<pb:KR4h0024_WYG_002-10a>
仁頥智堂隅庭隈爾其左掖通東右掖¶洞西籠故地之
銅駞抱舊里之玉雞御溝接沠苑樹通堤抗鳯樓¶於内
庭矗端門於天街上陽别宫丹粉多状鴛瓦鱗翠虹梁
疊壯¶横延百堵髙量十丈出地標圖臨流冩障霄倚霞
連屹屹言言翼¶太和而聳觀側賓曜而疏軒若蓬莱之
真侣瀛洲之列仙鸞駕鶴<md:KR4h0024_SBCK_002-5b>¶車往來于中天嚴城曉啟千
門萬戸建衛對營開扃接牖翠華在¶鎬分官以守監署
惟三卿曺止九臺閣髙閌支馭東方乃俾二官¶别持憲
<pb:KR4h0024_WYG_002-10b>
綱赫若夏日凛如秋霜威動乎甌閩之國風行乎燕薊
之¶鄉郊坼作國屯兵孟津千里無烟萬夫狺狺實兼武
牢以食濟温¶惟是咽喉屬于将軍禮樂所流厥惟舊周
追魯俗而為隣化殷頑¶而作柔異材挺擢多士優游原
膴膴而耕溺水濺濺而洗由士得¶天爵孝稱行原身行
大節里有旌門以繼前修以垂後昆榮一時¶之史籍聳
當代之人倫兄友弟恭位皆崇榮石記標衢棣蕚為名¶
螭首龜趺嶷峙雙形指兩馮而逺邁對二陸而遐征至
<pb:KR4h0024_WYG_002-11a>
若里巷之¶新名閭閻之近革或區區於傳説或瑣瑣於
典冊非儆戒於將来¶何侈言之敢作且二誥尚存始卜
惟艱四姓所都季年乃遷或得¶于聞或得于傳幸子勿
譁試為子發乎齒牙里人曰諾先生曰郟¶鄏之地中居
帝域賢相聖營龜符墨食成王定鼎以休姬徳三十¶承
孫八百祚年祖功寖微衰平乃遷幽用婦烽諸侯疾怨
夷元敬<md:KR4h0024_SBCK_002-6a>¶朔太史不頒百沠分波争涸其源汜水而鄭陽
翟而韓晉盟河陽¶秦戍新安一旅之兵一雷之土嬴氏
<pb:KR4h0024_WYG_002-11b>
乗之不享文武此周之失都¶也南陽真人復運漢基舊
邦惟新上稱康時光武而釀明醴和醨¶沖質不長桓靈
自縱后戚立權内官分弄四星輝斗百桷摧棟陽¶弱隂
强劉輕曺重此後漢之失都也魏丕徙許促齡四十強
臣執¶柄三嗣徒立政由寗氏王髦莫奮瓦解土崩炎居
奐遜此魏之失¶都也晉始三世亂興永嘉蕭牆搆兵沈
閼稱戈浩浩逆流天下墊¶波八王既分五馬南奔左衽
之裘乃来中原此西晉之失都也故¶權在諸侯則姬氏
<pb:KR4h0024_WYG_002-12a>
平權在内后則漢室傾權在强臣則魏狃權在¶親戚則
晉走是四者各以其故權與勢移都隨鼎去從古如斯
謂¶之何如世治則都世亂則墟時清則優偃政弊則戚
居勿謂往代¶試言前載開元太平海波不驚乃駕神都
東人誇榮時則轔轔其¶車殷殷其徒行者不賫衣食委
衢冠冕之夫綺羅之婦百室連歌¶千筵接舞髙樓大觀
陳賓宴侣金堂玉戸絲鳴管語我道如堯我<md:KR4h0024_SBCK_002-6b>¶税如貉貧
庾而稻賤笥而裼比屋相視恥衣空帛開塲分賜不列
<pb:KR4h0024_WYG_002-12b>
麰麥同軌同文晝呼夜讙父懌子愉去徑即盤既兆既
億動動植¶植無聲之樂薰然不息稽成康之周隆考文
景之漢休攉代繫時¶不為彼優我俗既饒我人既驕安
不思危逸而忘勞故天寳之季¶漁陽兵起逆旗南指我
無堅壘匝甸鼙動衝天羯腥門開麗景殿¶據武成殺人
如刈焚廬若薙蜀駕先移𦙍師後誓傷四年之委燼¶奮
二將以建勲天落妖彗風摧陣雲及夫掃臺榭之灰收
京野之¶骨徵郡國之版在驗地官之籍列太平之人已
<pb:KR4h0024_WYG_002-13a>
十無七八至徳復¶興六紀于兹七聖儲休平癰補痍故
含識之士女植髪之童兒皆¶能痛其䘮亂而期我康時
今四方之事叟不知也惟洛泱泱濱盈¶萬室惟城職職
市鄽軿集比年大有稍蔵以實都人嬉賀有笑無¶慄咸
曰将睹乎貞觀之風開元之日鄉里之人思萬乗之威
儀幸¶物阜而時和指康衢而引領作望幸之賡歌歌曰曉
雲行兮西風¶慶摇裔兮龍在中望雲光兮拜千百西澤
霈兮均東澤里人曰誠<md:KR4h0024_SBCK_002-7a>¶哉是言前年日南至天子謁太
<pb:KR4h0024_WYG_002-13b>
清宫太廟郊天祀地既畢事執謙¶端珽謂公卿大夫曰
予在人上厯祀三四年榖比登未及于富人¶庶稍蕃未
臻于夀動殖小遂猶有枯夭日月所至猶照叛土戎狄¶
雖貢西地猶虜今行大禮得不愧望于天而獻羞于祖
是尚以聖¶政為憂未意於行幸也先生曰大哉為君用
是言也理是事也則¶千里如郊萬里如圻在西而東均
處内而外肥吾歸息鄉里之謡¶安堯舜之時将齊驅於
夀域何近喜而逺悲則知鑒四姓之覆轍¶嗣重葉之休
<pb:KR4h0024_WYG_002-14a>
烈用是言也理是事也即所都者在東在西可也¶
　
　
　
　
　
　
　
<pb:KR4h0024_WYG_002-14b>
　
　
　
　
　
　
　
　唐文粹巻二<md:KR4h0024_SBCK_002-7b>¶<md:KR4h0024_SBCK_003-1a>¶
<pb:KR4h0024_WYG_003-1a>
欽定四庫全書
　唐文粹巻三¶
　　　　　　　　　　　　　宋　姚鉉　編¶
　
