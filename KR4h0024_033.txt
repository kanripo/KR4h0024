# -*- mode: mandoku-view; -*-
#+TITLE: 唐文粹
#+DATE: 2015-09-11 21:27:13.071593
#+PROPERTY: ID KR4h0024
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 33
#+PROPERTY: FILE SB04n0194-033唐文粹-卷第三十三上.
<pb:KR4h0024_SBCK_033-1a>¶
重校正唐文粹卷第三十三之上¶
　　　　　　　　　　　　　吳興姚　鉉　纂¶
　文丙(揔九首)¶
　　弔古三¶
　　　許由先生廟酹文(柳識)弔夷齊文¶
　　　書師曠廟文(&KR0061;皓)¶
　　雷霆一¶
　　　上天鼓文(程浩)¶
　　軍政一¶
　　　&KR0021;纛文(獨&KR0012;及)畏途一　招北客文¶
　　祛癘一¶
　　　送窮文(叚成式)¶
　　責檄二¶
　　　責&KR0027;文(王岳靈)檄曲江水伯文(樊鑄)¶
<pb:KR4h0024_SBCK_033-1b>¶
　　　　許先生頴陽祠庭獻酹文　柳識¶
壬辰歳夏四月客有自洛東遊至先生遺廟而穎永古風舊山巋¶
然追懷古蹤慕羙至道以時酒敬酹于靈旣酌旣拜獻乎言曰¶
天清旣能乆地靜不能朽先生清淨天地全性出於肧渾入於鴻¶
蒙雲遊鳥還蓊鬱和風當時帝道巳半滋章欲深大樸散於人未¶
散於山林乃有巢父杳&KR0115;同心堯齎公器退然見推遇聖相感不¶
得不知耳雖濯於清流道終播於無爲所謂春膏時蒸朽葉自滋¶
先生含德唐堯發之潁陽之仁德日大天下之禄利日卑且聖王¶
所重者名器至人所重者感通推以大名義同譲終廉能感俗道¶
自爲功任應㑹之偶然生垂後之清風人登雲嶺多憶箕潁猗歟¶
先生山水齊名兹焉遺廟萬古芬馨¶
　　　　弔夷齊文¶
洪河之東兮首陽穹崇側聞&KR0012;竹二子昔也餒在其中偕隱胡爲¶
得仁而死青苔古木蒼雲秋水魂兮來何依兮去何止掇澗溪之¶
<pb:KR4h0024_SBCK_033-2a>¶
毛薦精誠而巳&KR0004;先生鴻逸中州鸞伏西山顧&KR0340;蕨之離離歌唐¶
虞之不還謂易&KR0064;兮又武謂墨縗兮胡顔一吒兮忘飢&KR0002;有誚兮¶
干巖之關豈不以冠弊在於上履新處於下且曰一人之正位孰¶
知三聖之純嘏讓周之意不其然乎是以知先生所恤者偏矣當¶
昔夷羊在牧殷綱解結乾道息坤維絶鯨吞噬兮&KR0017;孽王奮厥武¶
天意&KR0002;曰覆昏&KR0064;資濬哲於是三老歸而八百㑹一戎衣而九有¶
截況乎旗錫黃鳥珪命赤烏俾荷鉅橋之施俾申羑里之辜故能¶
山立&KR0040;集電掃風驅及下車也五刃不礪於武庫九駿伏轅於文¶
途雖二士不食而兆人其蘇旣而溥天周土率土周人于嗟先生¶
逃將奚臻萬姓歸飾兮獨鬱乎方寸六合莽蕩兮終跼乎一身雖¶
忤時而過周終臣心而惻殷所以不食其食求仁得仁然非一端¶
事各其志若旁通以阜厥躬應物以濟其利則焉有貞節之規各¶
親之事靈乎靈乎雖非與道而保生乃朂爲臣之不二¶
　　　　書師曠廟文　&KR0061;皓¶
<pb:KR4h0024_SBCK_033-2b>¶
吟篁怨桐天其聲乎鏘石鏗金天其文乎擊革鳴絲天其暢乎匏¶
土之韻天其和乎天有至音&KR0009;斯八物先生不生斯音鬱鬱先生¶
旣生斯音在律嗚呼先生之耳時可求也先生之心不可得也天¶
全樂乎先生之無神乎愚固狂而不可攄先生之有神乎愚堅誠¶
而乞其圖先生之耳有神乎化爲天下之耳先生之心有神乎化¶
爲天下之心者可以舒於今然後家家知舜琴¶
　　　　上天鼓文　程浩¶
雷車闐闐六合喧吼驟風&KR0040;於南極族星雲於北斗遑俄選蹙東¶
海以波蕩擺太山而&KR0050;剖玉石至堅切如泥濘松栢至勁粉爲枯¶
朽鼉皮擊考而魑魅晱&KR0665;龍領觗觸而鯨鯢奔走陶鑄造化之鑪¶
而鴻毛萬像幹運乾坤之柄而嬰孩羣有由是言則九鼎&KR0200;細三¶
山培塿鼒鼐可以指揮蓬萊可以背&KR0018;殊不測離蒼天之近逺當¶
懼驚魂在玄雲之幾重徒勞矯首及夫白日兩歇長虹霽後列缺¶
緩轡玄&KR0115;假手蓄殘怒之未&KR0165;聞餘音之良乆而小子之繆學敢¶
<pb:KR4h0024_SBCK_033-3a>¶
獻疑於座右今&KR0002;爲善惡之宰主操賞罰之休咎胡不扶持顔閔¶
之羶行夭閼跖蹻之首夀罪一亂臣懲天下之凶醜旌一孝行激¶
天下之悌友法髙懸於堯典形不試於周后何必霹&KR0430;濳　之龍¶
養育吠堯之狗¶
　　　　祭纛文　獨&KR0012;及¶
天地不仁神明無親惟正是與&KR0002;響之荅敢有象㳟滔天搆亹稱¶
亂國有明罰神其捨諸賊臣劉展假寵多難敢包狼心竊&KR0036;蠆毒¶
將敷虐于我上下神祇使東溟揚波羣動昏墊皇帝震怒按劒授¶
&KR0207;命我上將底天之伐於是有虎牙鷹揚之臣蛇矛犀渠之羣橫¶
行而東我伐用張月羽雲旗以先啓行方將歷潯陽下南陵收京¶
口掃建業斮梟獍以釁鼓封鯨鯢于京觀俾萬里浪破三象霧廓¶
今以令月吉日整駕即路是用徼福于爾有神惟神降&KR0168;尚弼予¶
志敢告無靡旗無絓驂無汰輈無僨車命五將護野萬靈並轂令¶
天地氛祲望風掃除魑魅魍魎罔不率㑭莫我敢遏爲神祇羞尚¶
<pb:KR4h0024_SBCK_033-3b>¶
饗¶
　　　　招北客文¶
蜀之先曰&KR0094;叢兮縱其目以稱王當周室凌頽兮亂無紀綱洎乎¶
杜宇從天而降鼈靈泝江而上相禪而帝據有南國之九世蜀夲¶
南夷人也皆左其袵而椎其髻及通乎秦也始於惠王之代五牛¶
&KR0355;而秦女至一蛇死而力士斃二江&KR0031;注羣山四蔽其地卑溼其¶
風脞脆蠻貊雜處滇僰爲隣地偏而兩儀不正寒薄而四氣不均¶
花葉再榮秋冬如春暮夜多&KR0040;朝旦多雲陽景罕開隂氣&KR0106;昏以¶
暑以溼爲瘵爲癘氣浥蟄以中人吾知重膇之疾兮將嬰爾身蜀¶
之不可徃北客歸去來兮¶
其東則有大江澐澐下絶地垠百谷相吞岀於荆門突怒吼劃附¶
于太白渤潏硼砰㑹于滄溟跳噴浩森上濺飛鳥蹙縮盤渦下旋¶
黿鼉三峽兩璧亂峯如㦸　岈屹崪&KR1043;洞劃坼高干天霓雲外水¶
積晝日無光其下黒窄瞿塘無底淺處萬尺啼猿哀哀膓斷過客¶
<pb:KR4h0024_SBCK_033-4a>¶
復有千歳老蛟能變其身好飲人血化爲婦人衒服靚粧遊干水¶
濵五月之間白帝之下洪濤塞峽不見灔澦翻天蹙地霆吼雷怒¶
亦有行舟突然而去人未及顧櫂未及舉瞥見陽臺不辨雲&KR0040;千¶
里一歇日未移午須&KR0119;黒風&KR0064;起拔樹震山石走砂飛波騰浪翻¶
舟子失據摧檣折竿漩入九泉没而不還支體糜散蕩入石間水¶
族呀呀拔刺爭餐蜀之東不可徃北客歸去來兮¶
其西則有髙山萬重峻極屬天西有崑崙其峯相連日月廻環閡¶
于山巓巒崖盤嶔天璧夐絶陽和不入隂氣固閉千年増氷萬古¶
積雪谿寒地坼谷凍石裂夏月草枯春天木折蒼煙凝兮黒霧結¶
人墮指兮馬傷骨江水噴激廻盤紆縈棧璧縁雲釣連相撑繩梁¶
嶫虛傍沓杳冥下不見底空聞波聲過者矍然亡魂䘮精復引一¶
索其名爲笮人懸半空度彼絶壑或如鳥兮或如玃倐徃還來幸¶
不落或有豪猪千羣努鬛射人寒熊孔碩登樹自擲見人則擘巨¶
麋如牛脩角如劒餓虎爭肉吼怒闞闞復有髙崖墜石兮聲若雷¶
<pb:KR4h0024_SBCK_033-4b>¶
之軯轟上&KR0251;下礚似火迸兮滿山流星磵溪忽兮倒流林岸爲之¶
頽傾碎騰狖與過鳥駭木魅兮山精飛石壓人兮不可行西有犬¶
戎與此山通形貌&KR0011;人言語不同氊廬隆穹毳裘蒙茸啜酪啖肉¶
持搶挾&KR0211;依草及泉務戰與功其聲如犬其聚如蜂中國之人兮¶
或流落於其中豈只掘䑕茹雪以取活終當鈹其足而纍其&KR0336;泣¶
漢月於西海思故鄉於北風蜀之西不可徃北客歸去來兮¶
其南則有卭笮之關天設險艱少有平地連延長山橫亘廬江隔¶
閡百蠻吁彼漢原上當漏天靡日不&KR0040;四時霶然其人如魚爰處¶
其泉終年霖霪時復日出㹞㹞諸犬向天吠日人皆濕寢偏死腰¶
疾復有陽山之路毒瘴下凝白日無光其氣瞢瞢暑&KR0040;下濕黃茅¶
上蒸南方之人兮不敢過豈止走獸踣兮飛鳥墮吾不知造化兮¶
何知此方些蜀之南不可以徃北客歸去來兮¶
其北則有劒山巉巉天鑿之門二璧谽谺髙岸嶙峋上拄南斗傍¶
鎭于坤下有長道北逹于秦秦地神州中有聖人左右伊皐能致¶
<pb:KR4h0024_SBCK_033-5a>¶
我君&KR0031;闕峩峩上覆慶雲千官鏘鏘朝于紫宸玉樓鳳凰金殿麒¶
麟布徳垂澤搜賢修文皇化欣欣煦然而春蜀之北不可以往北¶
客歸去來兮¶
　　　　送窮文　㱼成式¶
子大中八年作留窮辭詞人謂子辭反之勝也至十三年客漢上¶
復作送窮祝是年正之晦童稚戲爲送窮舡判筒而槽比籜而閭¶
細枲纒幅楮飾木偶家督&KR0013;酒請禳窮將酹地歌舞窮子謂曰予¶
送非嚵　歷慼循隂索&KR0169;膋葷　餅直脰涎瀝者非寒哭蔟憐敗¶
衣&KR0224;身惡覻牆間冷嘯淒辛者非嚇(去)覡嗾巫欺癡嬈衰燼數楮¶
泉擾狎狐狸者噫有才歉升窄朘膓&KR0938;喀㡬童其筆燥心汗滴以¶
是而殁者去些有議古酌今左凌右浸麓垤酒涔短淺不禁以是¶
而殁者去些¶
　　　　責&KR0027;文　王岳靈¶
萬物之貴者人也人惟秀介&KR0393;之智者&KR0027;也&KR0027;惟神隱括無形神¶
<pb:KR4h0024_SBCK_033-5b>¶
之謂也窮通有極秀之謂也况天之與人其道甚逺不有以也&KR0005;¶
何逺焉則吉凶之祥假子以告變化之象因子以明欲愛謀稽疑¶
必先弊昆命冝蠲割誘慕展布心腹子無欺於人人有望於子成¶
天下之亹亹豈不率道與何諸吕弄權昭大横於漢帝帝辛毒痡¶
匪告繇於周武揆惡之輕重也吕之惡不浮于辛量徳之休明也¶
昌之徳靡及於發子二其行誰不解體矣夫義禮之輿也信身之¶
幹也何陳氏之母不疾而稱疾魯孫之臣&KR0114;&KR0427;而告義喪於禮失¶
其徒寔繁吾不殫悉考夫演卦繇者蓍也&KR0433;之靈而不加子之長¶
定妍&KR0214;者鏡也鏡之明不如子之知銘乎竹帛萬代不泯奚起矛¶
楯俾吾反惑於古人孰謂子原天地之美逹五行之理徒使䟽淪¶
澡雪仰止蒙求曾莫之校何異乎曹丘生愚拒季布善盻已虞國¶
僑哉必以剥桂刻漆非材木所願拔鶡裂冠非禽鳥所欲當濳伏¶
奫灣違禍罾&KR0328;九江錫命其可得乎豈不免氓之&KR0214;&KR0214;熒惑於耳¶
目也¶
<pb:KR4h0024_SBCK_033-6a>¶
　　　　檄曲江水伯文(天寳三載/群公之故也)樊鑄¶
主張於地之血脉者豈不曰水伯乎爾自獸爲身面爲人控牽兩¶
龍窟宅百谷億有祀矣故斁倫於元氣之液弄權於坤輿之竅所¶
云老而不死是謂之賊伊我謂爾有是夫何者三載二月春服旣¶
成冠者五六人才子六七人皆簸&KR0045;文精開闔武庫游嬉春晝㳂¶
洄江干興飛壯心舞曳齒胄皆貸白&KR0027;之徳不&KR0018;赤鯉之本爾何¶
爲隂發&KR0064;殄濳生毒痡簣禍堦於沙岸垣死府於花島如數子者¶
皆載垂堂之誡爾始若懸流三十仞跳沬四十里固應尊而不親¶
舋豈相及爾岸不崪屼流不唐突設人所&KR0029;之福䧟爾孔易之誘¶
俾水衒貫堅之功舫聲之如蜩螗捫空呼天迄死不救倐恣化魚¶
之惡誰下拜牛之惠溺我國寳豈明時弃珠之泉沈彼綵舩實去¶
夜藏舟之壑與夫覩右山四耳之獸夢頴川一角之人置于大江¶
未匹斯甚使掲竿求父之子投牋請弟之兄奏箜篌傷妻之夫厲¶
波濤徇壻之婦罹其凶害不忍荼毒並告無辜于上下神祗行哭¶
<pb:KR4h0024_SBCK_033-6b>¶
失至於爾安乎爾今肆行賊虐者豈不謂性與習成乎何哉曩者¶
溺孫興公於後湖之中淪炎帝女於東海之上化鼈於黃氏之母¶
爲魚於歷陽之郡爾應恃以舊捷蔓其後圖殊不知事不欲數數¶
斯辱矣惡貫巳滿天命誅之然今歷視爾自昔爲過之所或天涯¶
或地&KR3008;起於侯甸之外且非輦轂之下豈比今日俯九門臨四逹¶
使哀聲悲響上及聦聽爾誰欺欺天乎然曲江者南峙仙閣北距¶
靈宫足可效赤水産黄帝之珠胡爲殱蒼生竊司命之契況之人¶
也皆編中華俗游無何鄊所兾猛火烈山而莫焚大浸稽天而不¶
溺旣遇爾省括捨之中縱使飯術解漂之餌山經不沈之木豈可¶
免爾之圖乎玆中江自首創至于今時數千里子更代易主㠀流¶
波秏纔可接腋於井蛙詎持頤於海鼈爾之所處豈不狹隘乎人¶
之所賞豈有舳艫乎逮天寳載我皇恢土德以博之竇澤流以濬¶
之積&KR0243;下之波瀾用濟川之舟檝豈不謂幸於爾也爾何滿以致¶
溢凶以自斃使彼都人士自此之後懼爾同失神之海惡爾甚探¶
<pb:KR4h0024_SBCK_033-7a>¶
手之湯匪徒歇爾盛事過自掇也雖悔可追然靈莫尊於君人時¶
莫美於陽春君固愛人種徳乗春宥罪省囹圄去桎梏爾奚得恃¶
宅無聞括守有曲襲不辜於止獄之候繫餘殃於積慶之家僕謂¶
數子呌天曹訴地府黜爾主職在於斯須不然僕見欲上書於承¶
明廬徴菑近速周處擊劒長逐擘波深搜爾居遁逃則焦僥東請¶
長臂者灑漉之又於雄棠北使長股者慿踐之不然邀離朱以視¶
之命宋定以&KR0350;之然後調馬梅扇獸炭是烹是醘以報東門爾儻¶
&KR0002;混空隱形和水匿象則使牛曵蛇尾絶其本根縱逢山見&KR0510;毛¶
終難必復矣僕亦冝念五六日至于旬時恐爾有詞曰予不誡視¶
成不令而行故矢在弦上垂而未發儻能易轍僕則旣徃不咎&KR0002;¶
爲刻舟爾則何辭以對徐察爾變惟審圖之¶
重校正唐文粹卷第三十三之上¶
<pb:KR4h0024_SBCK_033-7b>¶
#+PROPERTY: JUAN 33
#+PROPERTY: FILE SB04n0194-033唐文粹-卷第三十三下.
<pb:KR4h0024_SBCK_033-8a>¶
重校正唐文粹卷第三十三之下¶
　　　　　　　　　　呉興姚　鉉　纂¶
　文丁(揔一十五首)¶
　　傷悼(題哀辭後附)¶
　　　弔古戰塲文(李華)弔國殤文(張&KR0003;)弔九江驛碑材文(歐陽/詹)¶
　　　悲剡溪古藤文(舒元輿)弔韓弇没胡中文(李觀)¶
　　　哀二良文(白居易)奠相國令狐公文(李商隱)¶
　　　祭韓侍郎文(李翺)祭獨&KR0012;常州文(崔祐甫)¶
　　　祀呂衡州化光文(柳宗元)¶
　　　爲常州獨&KR0012;使君祭李員外文(梁肅)祭柳子厚文(韓愈)¶
　　　祭柳柳州文(皇甫/湜)祭亡友故楊州功曹蕭公文(李華)¶
　　　歐陽生哀辭(韓愈)¶
　　　　弔古戰場文　李華¶
浩浩乎平沙無垠夐不見人河水縈帶群山糾紛黯兮慘悴風悲¶
<pb:KR4h0024_SBCK_033-8b>¶
日曛蓬斷草枯澟&KR0002;霜晨鳥非不下獸挺亡群亭長告余曰此古¶
戰塲也常覆三軍徃徃&KR0017;哭天隂則聞傷心哉秦歟漢歟將近代¶
歟吾聞夫齊魏傜戍荆韓召募萬里奔走連年&KR0064;露沙草晨牧河¶
氷夜渡地闊天長不知歸路&KR0009;身鋒刃腷臆誰訢秦漢而還多事¶
四夷中州耗斁無世無之古稱戎夏不抗王師文教失宣武臣用¶
竒竒兵有異於仁義王道迂闊而莫爲嗚呼噫嘻吾想夫北風振¶
漠胡兵伺便主將驕敵期門受戰野豎旄旗川廻組練法重心駭¶
威尊命賤利鏃穿骨驚沙入面主客相&KR0366;山川震眩聲折江河&KR0020;¶
崩雷電至若窮隂凝閉凛洌海隅積雪没脛堅氷在&KR0161;鷙鳥休巢¶
征馬踟蹰繒纊無温墮指裂膚當此苦寒天假強胡慿凌殺氣以¶
相剪屠徑截輜重横攻士卒都尉新降將軍復没屍塡巨港之岸¶
血滿長城之窟無貴無賤同爲枯骨可勝言哉鼓衰兮力盡矢竭¶
兮弦絶白刃交兮寳刀折兩軍蹙兮生死决降矣哉終身夷狄戰¶
矣哉&KR0064;骨沙礫鳥無聲兮山寂寂夜正長兮風淅淅魂魄結兮天¶
<pb:KR4h0024_SBCK_033-9a>¶
沉沉&KR0017;神聚兮雲&KR0456;&KR0456;日光寒兮草短月色苦兮霜白傷心慘目¶
有如是耶吾聞之牧用趙卒大破林胡開地千里遁逃匈奴漢傾¶
天下財殫力痡任人而巳其在多乎周逐獫狁北至大原旣城朔¶
方全師而還飲至䇿勲知樂且閑穆穆棣棣君臣之間秦起長城¶
竟海爲關荼毒生人萬里朱殷漢繫匈奴雖得隂山枕骸徧野功¶
不&KR0024;患蒼蒼蒸民誰無父母提携捧&KR0018;畏其不夀誰無兄弟如足¶
如手誰無夫婦如賔如友生也何恩殺之何咎其存其没家莫聞¶
知人或有言將信將疑姢姢心目&KR0230;寐見之布奠傾觴哭望天涯¶
天地爲愁草木悽悲弔祭不至精魂無依必有凶年人其流離嗚¶
呼噫嘻時耶命耶從古如斯爲之柰何守在四夷¶
　　　　弔國殤文　張說¶
北伐兮東胡邈遼陽兮&KR0012;竹徧師兮覆衆在崇山兮峽谷露芃芃¶
兮蔓草風蓁蓁兮拱木見馬血兮夜燃聞殤魂兮雨哭君王按金¶
鼓而氣憤撫珠鈴而淚滋横萬里兮抽恨弔群山而冩悲懟凶將¶
<pb:KR4h0024_SBCK_033-9b>¶
<pb:KR4h0024_SBCK_033-9b>¶
湖湖東有山蛟奔螭引直到湖心頓址之處則茂林峭石&KR0020;瓌氣¶
勝非徃時所睇而神祠曰祖將軍廟在焉公覿其詭秀與碑材叶¶
即日以酒脯奠其祖神岀錢五萬造亭曰祖亭南香爐峯北潯陽¶
城九江爲庭千艘歷階亭旣就公製亭之文手勒斯碑而立之公¶
文爲天下最書爲天下最斯亭之地亦天下最庶資三善加以斯¶
碑之竒相持萬古而採異&KR0335;名之致一得也後典州吏於州之九¶
江驛有脩坏之勞狀其末績乃取斯碑剗公之述寘巳之述今爲¶
九江驛之碑焉子旅逰江州稅于玆驛祠部貟外郎鄭恕同之鄭¶
與州將嚴士良共爲予&KR0003;而俱以相示嗚呼先賤後貴世之常也¶
先貴後賤人之傷也以祖亭方九江驛則蘭室鮑肆矣以魯公之¶
文方今之文則牢醴糟糠矣以魯公之札翰方今之札翰則錦綉¶
枲麻矣以魯公之用方令之用則諸夏夷狄矣痛哉斯碑岀祖亭¶
入九江驛失魯公之文得人之文削魯公之札翰題人之札翰亡¶
魯公之用就人之用是去蘭室而居鮑肆捨牢醴而食糟糠脫錦¶
<pb:KR4h0024_SBCK_033-10a>¶
綉而服枲麻黜諸夏而即夷狄可悲之甚者况我質天成必將可¶
名魯公所以&KR0114;擇敬愼如彼而常人無良黷辱如此與夫有道而¶
黥無罪而刖投四裔禦魑魅何以别也石不能言豈其無&KR0072;故弔¶
之情違乃傷理怫乃&KR0072;人實有之物亦應然嗚呼子碑&KR0072;可予知¶
隂騭子材豈曰無意必有以殊方頒以異與顔表勝以殊則明從¶
吏居卑以異奚旌子産旣授子不終致悠悠彼蒼何嗟及矣美玉¶
抵禽高冠藉足有&KR0011;子碑先榮後辱繼世生哲詎無賢兮將覿于¶
斯將悼于斯庶滌所黷而復攸冝屹屹子碑如神如祗人得以專¶
天造何爲其不然矣其不然矣¶
　　　　悲剡谿古藤文　舒元輿¶
剡谿上緜四五百里多古藤株枿逼土雖春入土脉他植發活獨¶
古藤氣候不覺絶盡生意予以爲本乎地者春到必動此藤亦本¶
於地春春且死色遂問谿上人有道者云谿中多&KR0083;工刀斧斬伐¶
無時擘剥皮肌以給其業噫藤雖植物者温而榮寒而枯養而生¶
<pb:KR4h0024_SBCK_033-10b>¶
殘而死亦將似有命於天地間今爲紙工斬伐不得發生是天地¶
氣力爲人中傷致一物疾癘之&KR0002;此異日過數十百郡洎東雒西¶
雍歷見書文者皆以剡紙相夸予寤曩見剡藤之死職止由此此¶
過固不在紙工且今九牧士人自專言能見文章戸牖者其數與¶
麻竹相多聽其語其自安重皆不啻握驪龍珠雖苟有曉寤者其¶
倫甚寡不勝衆者亦皆斂手無語勝衆者果自謂天之文章歸我¶
遂輕傲聖人道使周南召南風骨折入於抑揚皇華中言偃&KR0114;子¶
夏文學䧟入於&KR0075;靡放蕩中比肩握管動盈數千百人數千百人¶
筆下動行數千萬言不知其爲謬誤日日以縱自然殘藤命易其¶
桑葉波波頽沓未見止息如此則綺文妄言輩誰非書剡紙者耶¶
紙工&KR0285;利暁夜斬藤以鬻之雖舉天下爲剡谿猶不足以給况一¶
剡谿者耶以此恐後之日不復有藤生於剡矣大抵人間費用苟¶
得著其理則不枉之道在則&KR0064;耗之過莫由横及扵物物之資人¶
亦有其時時其斬伐不爲夭閼予謂今之錯爲之文者皆夭閼剡¶
<pb:KR4h0024_SBCK_033-11a>¶
谿蕂之流也藤生有涯而錯爲文者無涯無涯之損物不直於剡¶
藤而巳予所以取剡藤以&KR0009;其悲¶
　　　　弔韓弇没胡中文　李觀¶
維唐貞元元年匈奴上&KR0323;乞盟天子以其言誠乃命上將徃墠隂¶
山而聽其誓言監察御史韓君載筆而隨焉我上將仗九廟之信¶
而首盟其間以戎人心爲心戎乗我不虞而有詭謀我計無素成¶
而姧以宿萌故勇者死奔者追而韓君爲之擒矣嗚呼有備無患¶
軍志也戎人安所&KR0064;其詐千慮一失聖人也韓君是以爲之虜天¶
其或者將用警我非福戎也韓君爲之擒其繫命歟五年於兹生¶
死不㝷謂之生豈復還期謂之死永永湮沉或曰死矣曾是切商¶
弦之心絶國浩浩窮西極濵強胡居之大視齗齗流沙無波隂山¶
無春&KR0065;草不緑塞鴻不賔秦有長城漢有遺人死者虜&KR0017;生者虜¶
臣哀哀韓君生死窮辛&KR0017;能靈人能語君生其所君死其所今兩¶
寂然心繇中阻君&KR0004;奉役意氣西道白珪之貺唾掌可保激魯陽¶
<pb:KR4h0024_SBCK_033-11b>¶
之勇歎典屬之老乃&KR0048;於事不能畫竒從軍之籌君固職之可疑¶
不疑固用阽危羗戎髬髵坐刃我師倉卒闇曶血殷朔陲實死者¶
痛非摛者悲夾谷之㑹不聞仲尼秦中九月黃葉始下長風西來¶
烈烈飄瓦望君申弔亦懼來者巳乎一魂時也命也¶
　　　　哀二良文　白居易¶
丞相隴西公出鎮于汴州軍司馬御史大夫陸長源實左右之二¶
年而軍用寜司空南陽公作藩于徐州軍副使祠部貟外郎鄭通¶
誠實先後之十年而民用康曁十五年春隴西薨浹辰而師亂大¶
夫以直道及禍十六年夏南陽薨翌日而難作貟外以危行遇害¶
惜乎大夫人之望也貟外國之良也咸克絜于身儉于家勤于&KR0022;¶
又申之以言行文學智謀政事故其歷要官叅&KR0501;務如刀劒發硎¶
割而無滯如鍾磬在懸動而有聲識者以爲異時登天子股肱耳¶
目之任必能脩德秉哲紹復隴西南陽之事業以藩輔王家嗚呼¶
善人冝將鍾奕葉之慶而不免及身之禍天乎報施之眹何其眛¶
<pb:KR4h0024_SBCK_033-12a>¶
歟昔詩人有黃鳥之章以哀三良不得其死今斯文亦以哀二良¶
命其篇云¶
伊大化之無形兮浩浩而茫茫中有禍兮&KR0002;機之張梁之亂兮陸¶
受其毒徐之難兮鄭罹其殃惟善人兮&KR0022;之紀綱&KR0022;之瘁兮正人¶
先亡謂天之惡下民兮胡爲乎生此忠良謂天之愛下民兮胡爲¶
乎生此犲狼我欲階冥冥問蒼蒼蒼蒼之不可問兮俾我心之衋¶
傷悲夫而今而後吾知夫天難忱而命靡常耶¶
　　　　奠相國令狐公文　李商隠¶
戊午歳丁未朔乙亥晦弟子玉谿李商&KR0046;叩頭&KR0152;奠故相國贈司¶
空彭陽公嗚呼昔夢飛塵從公車輪今夢山阿送公哀歌古有從¶
死今無柰何天平之年大刀長㦸將軍樽旁一人衣白十年忽然¶
蜩宣甲化人譽公憐人譛公罵公高如天愚卑如地脫蟺如蛇如¶
氣之易愚調京下公病梁山絶崖飛梁山行一千草奏天子鐫辭¶
墓門臨絶丁寕託爾而存公此去耶禁(其禁/反)不時歸鳯棲原上新¶
<pb:KR4h0024_SBCK_033-12b>¶
舊衮衣(公先人亦/贈司空)有泉者路有夜者臺昔之去者冝其在哉聖有¶
夫子廉有伯夷浮魂沉魄公其與之故山峩峩玉谿在中送公而¶
歸一世蒿蓬嗚呼¶
　　　　&KR0021;韓侍郎文　李翶¶
嗚呼孔氏云逺楊朱恣行孟軻拒之乃壞于成戎風混華異學魁¶
横兄常辨之孔道昭明建武以還文卑質䘮氣萎體敗剽剥不讓¶
儷花&KR0242;葉顚倒相上及兄之爲思動&KR0017;神撥去其華得其本根關¶
合怪駭驅濤涌雲包劉越嬴並武同殷六經之風絶而復新學者¶
有歸大變于文兄之仕宦罔辭干難䟽奏輙斥去而復遷昇黜不¶
改正言亟聞貞元十二兄作汴州我游自徐始得兄交視我無能¶
待乎以友講文析道爲益之厚二十九年不知其乆兄以疾休我¶
病卧室三來視我笑語窮日何荒不耕㑹之以一人心樂生皆惡¶
言凶兄之在病則齊其終順化以盡靡惑千中欲别千萬意如不¶
窮臨䘮大號決裂肝&KR0336;老聃言壽死而不亡兄名之垂星斗之光¶
<pb:KR4h0024_SBCK_033-13a>¶
我譔兄行下于太常聲殫天地誰云不長䘮車來東我刺廬江君¶
命有嚴不見兄喪遣使奠斚百酸攪腸音容&KR0002;在曷日而忘嗚呼¶
哀哉嗚呼哀哉¶
　　　　祭獨&KR0012;常州文　崔祐甫¶
維大暦十二年歳次月日外從祖舅朝散大夫權知中書舍人賜¶
紫金魚袋崔祐甫遣表妷前鄧州南陽縣尉李綜以清酌之奠祭¶
于從外孫甥常州獨&KR0012;使君至之之靈徃矣至之此時何時空原¶
拱木荆榛狐貍林風月露以之増悲子之徃也髙格逺量秀氣茂¶
姿亡兮何&KR0002;有兮誰對豈流蘇寓馬從之巳而嗚呼哀哉王事適¶
我政事一埤益我在籠而不能求其釋獨有懷君之淚臨秋風而¶
自滴平生相期聊復一叙一以豁胷中之憤氣二以簡明靈而晤¶
語吾與至之思弘道義自家刑國張維舉墜吾與至之思敦交好¶
平居&KR0355;磨遇死赴蹈吾與至之思邁純德言爲士准動有時則吾¶
與至之思全髙節風&KR0040;如晦嘐嘐不輟吾與至之思闡斯文不俾¶
<pb:KR4h0024_SBCK_033-13b>¶
臯契獨謩華勛吾與至之談空覈玄夢蝶喻筏去之蕭然吾與至¶
之期諸晚歳偃卧山樊同披薜荔舉其大較良難名數念我交情¶
千枝萬縷霜風掃葉或散或聚萬化紛然同歸野土向之所務孰¶
云其主嗚呼哀哉爛然澄酤平昔共歡如何此奠取象於觀我思¶
此飫子必吾劇目想道周暫留徒御所可懷者徐生之絮¶
　　　　祀呂衡州化光文　柳宗元¶
維元和六年歲次辛卯八月癸亥朔友人守永州司馬貟外置同¶
正貟柳宗元謹遣書吏同曹家人襄兒奉清酌庶羞之奠敬祭于¶
呂八化光之靈嗚呼天乎君子何厲天實仇之生人何罪天實讎¶
之聦明正直行爲君子天則必速其死道德仁義志存生人天則¶
必夭其身吾固知蒼蒼之無信漠漠之無神今於化光之殁悲逾¶
深而毒逾甚故復呼天以云云天乎痛哉堯舜之道至大以簡仲¶
尼之文至幽以黙千載紛爭或失或得倬乎吾兄獨取其直貫乎¶
化始與道咸極推而下之法度不忒旁而肆之中和允塞道大藝¶
<pb:KR4h0024_SBCK_033-14a>¶
備斯爲全德而官止刺一州年不逾五十佐王之志没而不立豈¶
非循正直以召災好仁義以速咎者邪宗元㓜雖好學未聞其道¶
洎乎獲友君子乃知適於中庸削去邪雜顯陳眞正爲道不謬兄¶
實使然嗚呼積乎中不必施於外&KR0073;乎古不必諧於今二事相勘¶
從古至少於化最爲太甚履行第一尚非所長文章過人略而不¶
有夙志所蓄巍然可知貪愚皆貴險佷皆老則化光之夭厄反不¶
榮歟所慟者志不得行功不得施&KR0214;&KR0214;之甿不&KR0013;化光之德庸庸¶
之俗不知化光之心斯言一出内&KR0002;焚裂海内甚廣知者幾人自¶
友朋凋喪志業殆絶唯望化光伸其宏略震耀昌大興行於時使¶
斯人徒知我所立今復往矣吾道息矣雖其存者志亦死矣臨江¶
大哭萬事巳矣窮天之學貫古之識一朝去此終復何適嗚呼化¶
光今何爲乎止乎行乎昧乎明乎豈蕩而爲大空與化無窮乎將¶
結而爲光耀以&KR0135;臨照乎豈爲&KR0040;爲露以澤下土乎將爲雷爲霆¶
以泄怨怒乎豈爲鳯爲麟爲景星爲卿雲以寓其神乎將爲金¶
<pb:KR4h0024_SBCK_033-14b>¶
爲錫爲珪爲璧以棲其魄乎豈復爲賢人以續其志乎將奮爲神¶
明以遂其義乎不然是昭昭者其得巳乎其不得巳乎抑有知乎¶
其無知乎彼且有知其可使吾知之乎幽明茫然一慟長絶嗚呼¶
化光庶幾聽之尚饗¶
　　　　爲常州獨&KR0012;使君&KR0021;李貟外文　梁肅¶
大曆九年五月日朝散大夫守常州刺史賜紫金魚袋獨&KR0012;某謹¶
以清酌之奠&KR0021;干故尚書吏部郎趙郡李遐叔三兄之靈嗚呼疇¶
昔之年接兄討論&KR0029;伏之數或㝷其源甞謂仁人百禄滋蕃如何¶
於兄斯莫存焉嗚呼哀哉惟兄孝友仁恕髙名寛&KR0073;何德之茂何¶
才之冨粹氣積中暢於四支發爲斯文郁郁有輝自五百年風雅¶
凌遲假手干兄鬱爲宗師乃登憲闈直以舉之乃列諌臣闕則補¶
之玄宗季年戎狄内侮兄方就養劫在犲虎氣霧&KR0293;&KR0293;薄汙我躬¶
雷雨作解逺身于東帝曰孝哉可務於中名居右掖亦踐南宮丘¶
明爲耻玄晏方病清漳閑卧樂道推命哀于大賢不嚮大年人之¶
<pb:KR4h0024_SBCK_033-15a>¶
不幸天亦何言在昔賈生見惡絳灌王佐之用不展於漢我之方¶
行遭世紛亂時運屯塞古今一貫嗚呼哀哉某以&KR0041;蔽夙承眷惠¶
義均伯仲合若符契慱約乎文章之事優游乎性命之際謂得携¶
手相期卒歳天其喪予兄則先逝嗚呼哀哉曩自朝列出持使節¶
十年離别一旦存没吳楚迢遞江山阻越不及歸贈仍乖執紼寢¶
門一哀魂斷心絶恭承嘉命來牧干常繐帳斯在哀何可忘鞠然¶
二&KR0012;訴彼穹蒼孰謂遐叔與天茫茫魂兮歸兮臨此一觴嗚呼哀¶
哉¶
　　　　&KR0021;柳子厚文　韓愈¶
維年月韓愈謹以清酌庶羞之奠&KR0021;干亡友柳子厚之靈嗟嗟子¶
厚而至然耶自古莫不然我又何嗟人之生世如夢一覺其間利¶
害竟亦何校當其夢時有樂有悲及其旣覺豈足追惟凡物之生¶
不願爲材犧樽青黃乃木之災子之中棄天脫&KR1107;覊玉珮瓊琚大¶
放厥辭冨貴無能磨滅誰紀子之自著表表愈偉不善爲斵血指¶
<pb:KR4h0024_SBCK_033-15b>¶
汗顔巧匠旁觀縮手袖間子之文章而不用世乃令吾徒掌帝之¶
制子之視人自以無前一斥不復群飛刺天嗟嗟子厚今有今亡¶
臨絶之音一何琅琅徧告諸友以&KR0009;厥子不鄙謂余亦託以死凡¶
今之交觀勢厚薄余豈可保能承子託非我知子子實命我由有¶
&KR0017;神弗敢遺墯念子永歸無復來期設祭棺前矢心以辭嗚呼哀¶
哉尚饗¶
　　　　祭柳柳州文　皇甫湜¶
嗚呼柳州秀氣&KR0012;禀弱冠游學聲華籍甚肆意文章秋濤瑞錦吹¶
迥蟲濫王風凛凛連收甲科驟閱班品青衿搢紳屬目歛衽公卿¶
之禄若在倉廪至駿難馭太白易慘華鍾始橦一頓聲寢梧山恨¶
望桂水愁飲鬱鬱群議悠悠積稔竟奄荒瘴遂絕羇枕嗚呼柳州¶
命實在天賢不必貴壽不必賢雖聖與神無如命何自古以然相¶
視咨嗟歸葬秦原即路江臯聲容蔑然相嘆増勞惟有令名日逺¶
日髙式薦誠辭以佐羞醪尚饗¶
<pb:KR4h0024_SBCK_033-16a>¶
　　　　祭亡友故楊州功曹蕭公文　李華¶
乾元三年二月十日&KR0012;子李華云云茂挺平生相知情體如一歳¶
月之别俄成古今天乎䘮予此痛何極華釁罰深重艱&KR0068;所鍾殊¶
方永慕觸目號裂&KR0012;窮易感況哭故人以足下才惟挺生名蓋天¶
下道&KR0012;命屈淪阨終身避亂全絜忠也冒危遷祔孝也有王佐之¶
才先師之訓而殁於道路何&KR0018;於天天乎痛哉華疇昔之歳幸忝¶
周旋足下不棄愚劣一言契合古稱管鮑今則蕭李有過必規無¶
文不講知名當世實頼吾人循環徃復何日忘此而況泣血千里¶
羈旅相依聞此一哀心骨皆斷痛之至者言不能宣是欲&KR0009;辭秖¶
益塡塞茂挺茂挺君其降靈尚饗¶
　　　　歐陽生哀辭　韓愈¶
歐陽詹世居閩越自詹巳上皆爲閩越官至州佐縣令者累累有¶
焉閩越地肥衍有山泉禽魚之樂雖有長材秀民通文書吏事與¶
上國齒者未甞肯出仕今上初故宰相常衮爲福建諸州觀察使¶
<pb:KR4h0024_SBCK_033-16b>¶
治其地衮以文辭進有名於時又作大官臨莅其民鄉縣小民有¶
能誦書作文辭者衮親與之爲客主之禮觀遊宴饗必召與之時¶
未幾皆化翕然詹于時獨秀出衮加敬愛諸生皆推服閩越之人¶
舉進士繇詹始建中貞元間余就食江南未接人事徃徃聞詹名¶
閭巷間詹之稱於江南也乆貞元三年余始至京師舉進士聞詹¶
名尤甚八年春遂與詹文辭同考試登第始相識自後詹歸閩中¶
余或在京師他處不見詹乆者唯詹歸閩中時爲然其他時與詹¶
離率不歷歳移時則必合合必兩忘其所趨乆然後去故余與詹¶
相知爲深詹事父母盡孝道仁於妻子於朋友義以誠氣醇以方¶
容貌嶷嶷然其燕&KR0059;善謔以和其文章切深喜徃復善自道讀其¶
書知其於慈孝最隆也十五年冬余以徐州從事朝正于京師詹¶
爲國子監四門&KR0135;教將率其徒伏闕下舉余爲愽士㑹監有獄不¶
果上觀其心有益於余將忘其身之賤而爲之也嗚呼詹今其死¶
矣詹閩越人也父母老矣捨朝夕之養以來京師其心將以有得¶
<pb:KR4h0024_SBCK_033-17a>¶
於是而歸爲父母榮也雖其父母之心亦皆然詹在側雖無離憂¶
其志不樂也詹在京師雖有離&KR0104;其志樂也若詹者所謂以忠養¶
志者歟詹雖未得位其名聲流於人人其德行信於友朋雖詹與¶
其父母皆可無憾也詹之事業文章李翶旣爲之傳故作哀辭以¶
舒余哀以傳于後以遺其父母而解其悲哀以卒詹志云¶
求仕與友兮逺違其鄕父母之命兮子奉以行友則旣&KR0023;兮禄實¶
不豐以志爲養兮何有牛羊事實旣脩兮名譽又光父母欣欣兮¶
常&KR0002;在傍命雖云短兮其存者長終要必死兮願不永傷友朋視¶
疾兮藥物甚良飲食孔時兮所欲無妨壽命不齊兮人道之常在¶
側與逺兮非有不同山川阻深兮魂魄流行祀&KR0021;則及兮勿謂不¶
通哭泣無益兮抑哀自強推生知死兮以慰孝誠嗚呼哀哉兮是¶
亦難忘¶
　　　　題哀辭後¶
愈性不喜書自爲此文唯自書兩通其一通遺清河崔群群與余¶
<pb:KR4h0024_SBCK_033-17b>¶
皆生友也哀生之不得位而死哭之過時而悲其一通今書以遺¶
彭城劉君伉君喜古文以吾所爲合於古詣吾廬而來請者八九¶
至而其色不怨益堅凡愈之爲此文盖哀歐陽生之不顯榮於前¶
又懼&KR0002;泯滅於後也今劉君之請未必知歐陽生其志在古文耳¶
雖然愈之爲古文豈獨取其句讀不&KR0011;於今者耶思古人而不得¶
見學古道則欲兼通其辭通其辭者本志乎古者也古之道不茍¶
譽毀於人劉君好其辭則其知歐陽生也無惑焉¶
重校正唐文粹卷第三十三之下¶
<pb:KR4h0024_SBCK_033-18a>¶
