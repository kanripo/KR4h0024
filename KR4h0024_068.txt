# -*- mode: mandoku-view -*-
#+TITLE: 唐文粹
#+DATE: 2015-09-23 10:32:04
#+PROPERTY: JUAN 68


　銘丙(銘隂附總九首/)¶
　　　宰輔七¶
　　　　唐丞相逍遥公韋公墓誌銘(張說/)¶
　　　　唐丞相太尉房公徳銘(李華/)¶
　　　　唐丞相太尉房公徳銘之隂(柳宗元/)
<pb:KR4h0024_WYG_068-1b>
　　　　唐丞相故太保贈太師韓國公苖公墓誌銘
　　　　(李華/)¶
　　　　唐丞相太保致仕岐國公杜公墓誌銘(權徳/)
　　　　(輿/)¶
　　　　唐丞相魏國公賈公墓誌銘¶
　　　　唐丞相太子少師竒章公墓誌銘(杜牧/)¶
　　　節制二¶
　　　　唐盧龍節度副大使檢校司徒兼中書令彭
<pb:KR4h0024_WYG_068-2a>
　　　　城郡王劉公¶墓誌銘(權徳輿/)<md:KR4h0024_SBCK_068-1b>¶　　　　唐武昌軍節度使元公墓誌銘(白居易/)¶
　　唐丞相逍遥公韋公墓誌銘(并序/)¶　張　說
唐故中書令逍遥公韋氏諱嗣立字延構京兆杜陵人
也受渾元¶之正性挺生人之秀傑門爲孝悌之府世處
台衡之地士林之高¶標宗臣之首出者也生於秦之清
水長於鄭之成臯聦明先覺博¶古兼覽究蓬山之百氏
綜闕里之六藝文而不華實而不滯原夫¶志在於易行
<pb:KR4h0024_WYG_068-2b>
在於禮守橐籥之沖虚播朱弦之愷悌事有則而言¶有
度神無方而用無體其與人也温良善誘仁恕多容俾
夫頑蔽¶開晢愎鷙擾從君子進道小人革慮聞者願來
見者忘去若膏澤¶之浸陽和之感萬物不知其化矣及
夫覆簣登朝濫觴宰邑聖朝¶知其周慎忠肅簡易循良
是以綢繆兩禁重疊千里迄踐宰衡終¶厥有成凡化二
邑理七郡三入中書再統兵部選兵吏各兩冬典¶樞密
共五載光弼四主歴政三十有餘其間累有謗及官因
<pb:KR4h0024_WYG_068-3a>
左退¶日月蝕而更明隨和幽而不昧爾其爲邦設教遵
徳閑邪身勤心<md:KR4h0024_SBCK_068-2a>¶苦誠感物化禮讓興於私室刑罰廢於
公家衡鏡高懸文武矯(闕/)¶才無我失善若已有風流名
敎作法垂後訏謨皇極功格天地茫¶茫蠢蠢既生既遂
四夷來王五靈皆至然而外榮中素迹邇心遐¶沓然朱
戸之若喪邈然赤松之可接西宴驪山之谷東息龍池
之¶野擇逍遥而建號列土宇而開社即明主封立帝之
謀表高臣之¶志也公考侍中爲國元輔公兄承慶當代
<pb:KR4h0024_WYG_068-3b>
齊名咸以令徳繼和金¶鼎扶陽二相陳氏三君復追美
矣侍中前夫人崔氏生黄門而即¶世後夫人王氏生公
而偏愛公克諧以孝因心則友啓均養之徳¶成無間之
言天下之人比之祥覽惟公徳行言語文學政事四者¶
實總而兼之事親養志而能爭居喪過哀而顧禮此又
善中之善¶者也善人天之經也國之寳也道将興廢木
鐸之用有時命或推¶移蒼生之望恒在春秋六十遘疾
陳郡還醫洛師開元七年九月¶二日薨于歸徳里有詔
<pb:KR4h0024_WYG_068-4a>
贈兵部尚書諡曰某禮也明年某月葬於¶某地有子孚
恒濟史儡然在疚靡所寘哀以某忝縉雲之舊寮沐<md:KR4h0024_SBCK_068-2b>¶清
風之餘論入難名之閫域窺妙徳之形容見託銘誌庻
傳精爽¶至於歴官次序平居事業當見郡府遺愛之碑
國史名臣之傳故¶不存焉銘曰¶
峩峩仁公抱孝含忠文獻則足高明有融翻飛王佐穆
我清風道¶濟明時心樂幽地薜衣華衮坦然一致逍遥
啓封帶礪傳祀生涯¶共盡振古其常人秉三徳天歸百
<pb:KR4h0024_WYG_068-4b>
祥臧孫有後公業不亡¶
　　唐丞相太尉房公徳銘　　　　李　華¶
𤣥宗季年逆将持兵天錫房公言正其傾羣兇害直事
乃不行虜¶起幽陵連覆二京帝慈蒸人避狄西蜀爰命
監撫理兵北朔登賢¶爲輔讓子以續公賫册書亦捧瑞
玉聖人神聖天地咸若子孝臣¶忠元元踊躍命帥中軍
謀殱羿浞人或有言志屈道行公曰不可¶屈則佞生柄
不在公象昬曀明退師儲宮出守函谷入爲尚書正¶色
<pb:KR4h0024_WYG_068-5a>
諤諤又刺汾澮遽臨彭濮何負而東何負而西公受挫
抑邦人¶悽悽帝懐明徳俾我不迷徴拜秋官僉曰休哉
薨殂閬中國瘁人<md:KR4h0024_SBCK_068-3a>¶哀喬嶽隕躓輔星昬霾天子洟涕迎
崇上台巖巖岱宗瞻其峻極¶赫赫房公尊其盛徳昔撫
冝春列邦是式建銘江濵以慰南國¶
　　唐丞相太尉房公徳銘之隂　　柳宗元¶
天子之三公稱公王者之後稱公諸侯之入爲王卿士
亦曰公有¶土封其臣稱之曰公尊其道而師之稱曰公
<pb:KR4h0024_WYG_068-5b>
楚之僭凡爲縣者皆¶曰公古之人通謂年之長老曰公
故言三公若周公召公王者之¶後若宋公爲王卿士若
衛武公虢文公鄭桓公其臣稱之則列國¶皆然師之尊
若太公楚爲縣者若葉公白公年之長老若毛公申¶公
涪公而大臣罕能以姓配公者雖僅有之然不能著也
唐之大¶臣以姓配公最著者曰房公公相𤣥宗有勞于
蜀人咸服其節相¶肅宗作訓于岐人咸尊其道惟正直
慈愛以成於徳用是進退所¶居而事理辨所去而人哀
<pb:KR4h0024_WYG_068-6a>
號理逺人逺人不勝其懐趙郡¶李華為文銘公之徳
亂不克立今刺史太原王涯嘉公之道猶在乎人¶人不
忘公之道爲之刻石且曰州之南有亭曰需宴亭公之
爲也<md:KR4h0024_SBCK_068-3b>¶人之思也乃増飾棟宇即而立焉州人大恱咸㑹
隕涕言曰昔公¶以周召之徳微子之仁有土封以爲卿
士道爲三公徳爲國師年¶爲元老嘗爲縣縣懐其化至
于州州濡其澤凡我子孫罔不戴慕¶盛徳之詞文而不
刻更刺史數十莫克興起乃率歸於王公公嘗¶以機密
<pb:KR4h0024_WYG_068-6b>
匡天子于禁中承公之道刺於我邦由公之理又能尊
公¶之徳起遺文以昭前烈則其入爲卿士三公也孰曰
不冝吾懼其¶去我也遽願書于銘之隂用永表于邦之
良政¶
　　唐丞相故太保贈太師韓國公苖公墓誌銘(并序/)
　　　　　　　　　　　　　　　李　華¶
永泰元年四月戊子唐舊相太保韓國公薨天子輟朝
羣臣出次¶五月壬午贈太師七月丙子詔使中謁者莅
<pb:KR4h0024_WYG_068-7a>
祭京兆少尹䕶喪龍¶旗輤車鹵簿哀導加于一等園塋
封樹碑版垂後盛于當朝𦵏我¶韓國公夫人名本於宏
才非此運不揚元勲出於忠烈非死之中¶登于日月九天
之上乾坤閉而復闢鈞軸折而再駕故肅宗皇帝於¶行
在見公曰欲求良弼其在兹乎公諱晉卿字元輔上黨
壺闗人<md:KR4h0024_SBCK_068-4a>¶祖(闕/)　贈太子太師父殆庶贈禮部尚書公成
童好學弱冠工文¶二登甲科三入高等始自郡邑臺省
之任終乎廊廟台輔之器(闕/)¶如牧四郡使四道在人爲
<pb:KR4h0024_WYG_068-7b>
政之絶跡於公能事之常格故不足敘¶天寳之末胡羯
亂常公身在陷穽心圖遼廓謁至尊於幕殿議大¶計於
轅門天子壯之拜爲左相公于時與兵部尚書汾陽郡
王經¶略大業翊賛中興公撫於内汾陽營於外克二京
復九廟尊先帝¶返上皇公之功也乾元二年元兇授首
陳希烈等四十八人議在¶殊死公抗䟽上論以四方猶
虞罪當寛宥三司質定其事不行於¶戲慶緒之誅也不
用公議使有思明之難朝議之減復行公計果¶令天下
<pb:KR4h0024_WYG_068-8a>
大安仁人之言不可己巳上元二年𤣥宗升遐詔公攝
政¶肅宗違代令公當國道合君臣時契雲龍於二主功
高宇宙徳鍾¶社稷於一身夫平計之勃安之揔有平勃
之勲伊攝之霍立之再¶當伊霍之任人臣貴極今古罕
儔公晩嬰衰疾屬辭樞務遂得特¶紆聖眷俯降臣禮赤
墀之下杖䇿來朝宣室之中肩輿入見此則<md:KR4h0024_SBCK_068-4b>¶明主上徳
而屈體忠臣感恩而忘形君臣之間斯爲盛矣無何有¶
詔册授太保軍國大務仍咨訪焉公至和爲心太素爲
<pb:KR4h0024_WYG_068-8b>
體以虚舟¶應物世累不能干其神以公器濟時江海不
能開其慮故軒裳鍾¶鼎於我如浮雲大位遐年在生爲
逆旅享年七十有七歴任二十¶有四順如也夫人韓國
夫人博陵崔氏詩書之門金玉其度先公¶而殁今則袝
焉嗣子發丕堅粲垂向吕稷望咸等並强學懿文保¶家
繼代忠足以勵行孝足以揚名叙徳立銘願昭先烈掌
文之客¶敢忘大猷其詞曰¶
有唐宗臣爲國元老清明淳粹全徳體道磊落臣節深
<pb:KR4h0024_WYG_068-9a>
沈廟謨智¶能逃難忠則忘軀幽薊弄兵咸秦振蕩舉族
南棄拔身北嚮一見¶先皇其言甚壯指麾籌畫爰立作
相天地反正蒼生之望伊昔南¶狩衣冠下從三司獻議
萬乗将同諫書一出天下稱公二聖登遐¶萬方是荷聖
皇在闇務輟宸坐稱政臨朝非公不可彼蒼不仁殱¶我
鼎臣天歸說夢嶽降申神嵯峨碑版突兀封樹嗚呼相
國韓公<md:KR4h0024_SBCK_068-5a>¶之墓¶
　　唐丞相金紫光禄大夫守太保致仕贈太傅岐國
<pb:KR4h0024_WYG_068-9b>
　　公杜¶公墓誌銘(并序/)　　　　　權徳輿¶
有唐元老太保岐公諱佑字君卿年七十八以得謝之
歲歲十一¶月辛未啓手足京師安仁里皇帝恤然不視
朝三日冊贈太傅弔¶祠加恩明年夏四月乙酉返真宅
于少陵原大墓公之先自漢建¶平侯晉當陽侯而下忠
賢間出積厚昌大以至曽王父行敏皇銀¶青光禄大夫
荆益二州大都督府長史南陽郡公王父慤皇中散¶大
夫尚書右司員外郎詳定學士父希望皇銀青光禄大
<pb:KR4h0024_WYG_068-10a>
夫鴻矑¶卿恒州刺史西河郡太守飾終三加至尚書左
僕射公總中龢之¶粹靈蹈明哲之大方體仁以長人厚
徳以載物器周代資材爲國¶華程功積事博達𢎞裕在
𤣥宗朝以門子筮仕解巾有聲在肅宗¶朝以郡掾廷吏
賢侯交辟俄以臺郎御史二千石事代宗以六軄¶之貳
十聨之重兵符相印事徳宗初自度支郎歲中拜小司
徒時<md:KR4h0024_SBCK_068-5b>¶當艱急政有均節持權者排陷改蘇饒二州刺史
以亞丞相顓征¶南方入居左轄出典侯服旋委節旄貞
<pb:KR4h0024_WYG_068-10b>
師淮海凡居鎮十五年歴¶禮刑二尚書乃進左揆燮和
大政拜章來朝兼理公台綢繆樞極¶在帝左右順宗諒
闇公攝冡宰因山復土專䕶其任進掌五教乃¶平九賦
永貞内禪公奉典策今上繼明真授司徒備物采飾襃
優¶章灼推致四時之和茂明萬物之冝初公來朝之明
年年及懸車¶挩章告老三上不允厥後詔公每旬一朝
訪决重務以公年與徳¶耆尊禮不名後再歲天子憫煩
公以官軄之事恩遂堅請禮優師¶臣大雅稱方叔元老
<pb:KR4h0024_WYG_068-11a>
且非宰政東漢之胡公中庸不理藩服曷若¶公都将相
之重兼文武之全三代論道兩朝總已搢紳瞻仰者凡¶
六十年致位就第極其榮號隆其五福闇然得之在臨
川有愷悌¶之化涖南海有威懷之略自淮而南興事任
力三邦之人類有聲¶詩炳如嵩華刻在金石公既當安
危注意之重一人倚賴急宣密¶啓多所交感嘉保太平
承寧諸侯或惡其煩言或導其善氣損怨<md:KR4h0024_SBCK_068-6a>¶服義日用不
知至有執介圭朝象魏冠功臣之表近天子之光爾¶時
<pb:KR4h0024_WYG_068-11b>
龜龍公所樞柅喜士容物羣而不黨理遣情恕犯而不
校一言¶定交死生以之趨人之急唯恐不及不徼福不
乞靈物怪氣燄不¶接於心術誠明坦蕩自得於天理中
正之外無自入焉國門南出¶杜陵故地畎清流䟽灌叢
觴斚引滿金絲合奏時賢儁人結轍在¶門極謝安之林
墅異陸賈之裝槖鄉耋時㑹鷗鳥不驚又以見公¶放懷
推仁無不逮也至若閱天下之義理究先王之法志著
通典¶二百篇誕章閎議錯綜古今經代立言之㫖備焉
<pb:KR4h0024_WYG_068-12a>
凡推轂之士繇¶幕廷而奮迅者近於百輩将相六軄左
右曹臺以至列藩二千石¶不可勝書夫人安定郡梁氏
蘇州常熟縣令㓜睦之女也專柔淑¶慎動有儀矩先於
公殁幾三十年矣嗣子司農少卿師損與其弟¶昭應縣
令式方駕部員外郎從郁等皆以材能孝謹爲卿大夫
元¶士推擇之際以吏資廕庥之下咸有淑聲儼然摧剥
相眩無怗誠¶信哀敬實加於人以徳輿嘗忝府辟晩聨
台座每荷同升之義盍<md:KR4h0024_SBCK_068-6b>¶陳無愧之辭直書徳輝以鏤幽
<pb:KR4h0024_WYG_068-12b>
礎銘曰¶
君子之用可以大受斤斤岐公祗事三后謨明盛時其
道甚夷乃¶将乃相乃公乃師六府龢平五福叢滋齊之
温良商之慈愛推本¶性術發舒光大宣力中外勤勞翼
戴懸車乞身知進知退歲在大¶梁月生一陽以佚以息
忽乎茫茫廞襚納書禮優職襄和氣在上¶昭明發揚少
陵鬱鬱蓍蔡協吉宰木號風虞泉落日于嗟岐公居¶此
𤣥室
<pb:KR4h0024_WYG_068-13a>
　　唐故金紫光禄大夫檢校司空兼尚書左僕射同
　　中書¶門下平章事上柱國魏國公贈太傅賈公墓
　　誌銘(并序/)¶　　　　　　　　　權徳輿¶
徳宗皇帝享國二十有七年注意於将相之臣惟魏國
賈公諱耽¶字敦詩始則四握兵符保釐節制終乃再踐
師長燮和樞極文武¶致用實寧斯人景鍾書伐金鼎和
味咸有一徳用平太階奉綴衣¶之詔公始感疾先復土
之期公乃捐館屬太上皇重公耆碩進加<md:KR4h0024_SBCK_068-7a>¶司空今皇帝
<pb:KR4h0024_WYG_068-13b>
憫公徽懿追命太傅春秋七十六佩相印一十三年¶前
史稱賈生通達國體其孫嘉好學世其家其曽孫捐之
建議深¶切漢元帝爲之罷朱崖郡皆其先古之有議論
風節者也曽王父¶逺則皇長河尉生王父知義沁源主
簿贈揚州大都督都督生烈¶考琰之燕居不仕贈尚書
左僕射皆代徳安貞延耀于後公忠正¶仁恕極深研幾
究今古於百氏窮地域於九譯乾元初寰海未靜¶褐衣
危言始尉太平連辟大府三入御史府再爲尚書郎亞
<pb:KR4h0024_WYG_068-14a>
尹北¶都剖符西河嘉猷循行所莅居最大厯十四年冬
十月繇大鴻臚¶貞師于梁協力羣帥平夷江漢靑綬大
封烜然光明進㕘六職節¶制襄峴載㑹兵車撫征淮右
徴詣行宮真拜冬官明年以三后之¶任分正洛師加地
進律察廉唐鄧復總賦輿鎮于靈昌政成八稔¶愷悌清
靜於是膺審象之寄賛格天之業中外授受勤勞王家
易¶坤之說曰地道也臣道也惟公有博載之量露生庻
物書洪範之¶說曰强弗友剛克燮友柔克惟公推寛信
<pb:KR4h0024_WYG_068-14b>
之誠弼亮時化故其撫<md:KR4h0024_SBCK_068-7b>¶封也不尚禁厲不施皦察扶導
善氣折銷未萌使貪者譲躁者靜¶四隣敬之如神明闔
境愛之如父母其作相也當先皇帝洪覆隂¶騭財成造
化宗工儁老但以忠厚承清光故公之揚休徳煇涵泳¶
無際藹然和平之運恬然易簡之道至若匪躬詭詞勞
謙不伐者¶亦何可勝言坦夷而周密廣大而絜靜聳善
虚已求天下之才博¶聞强識通天下之志斯可及已所
著梁懷王傅碑先君子碑陳祖¶徳以自況載家聲於可
<pb:KR4h0024_WYG_068-15a>
乆體要閎達邁乎羣倫撰海内華夷圖及¶論次地理之
書凡五十有五編貢在中禁傳於域内言方志者以¶公
名家被病更時屏絶毉術且曰吾以忠信爲丘禱死生
爲天理¶一氣聚散斯焉順之美檟夀堂自爲終制憒然
委化以啓手足推¶從古知命之士所難能焉夫人武功
蘇氏駕部郎中守中之曽孫¶處士珣之女有柔儀淑行
歿於中年二十有五年矣嗣子疇太常¶寺協律郎早夭
次子疄太子司議郎少子㽥京兆府㕘軍事馴行¶孝謹
<pb:KR4h0024_WYG_068-15b>
號咷毀瘠奉二尊堂帷合于九原刻兹樂石以永終古
銘曰<md:KR4h0024_SBCK_068-8a>¶麟之儀儀鳯之師師有倬魏公發輝清時外總方國掃
除螟螣入¶居公台左右皇極於學無不通於士無不容
穆如龢風叩若華鐘¶偉材閎議信以發志中行循性其
道易易始於清明紀號永貞維¶陽月之朔日兮返智氣
於冥冥下旬逮半兮祖載于庭神歸古原¶兮閟此音形
前直國門兮旁邇梁傅不忘本兮公之素笳簫啓路¶歸
<pb:KR4h0024_WYG_068-16a>
此壤樹嗚呼有唐元老兮魏公之墓¶
　　唐丞相故太子少師竒章郡開國公贈太尉牛公
　　　墓誌¶銘(并序/)　　　　　　　　　　杜　牧¶
唐佐四帝十九年宰相牛公諱僧孺字思黯八代祖𢎞以徳
行儒學相¶隋氏封竒章郡公贈文安侯文安後四世諱
鳯及仕唐爲中書門¶下侍郎監修國史於公爲高祖文
安後五世集州刺史贈給事中¶諱休克於公爲曽祖集
州生太常博士贈太尉紹太尉生華州鄭¶縣尉贈太保
<pb:KR4h0024_WYG_068-16b>
諱㓜聞太保生公公始孤七歲居長安南下杜樊郷東文¶安
有隋氏賜田數頃書千巻尚存公年十五依以爲學不
出一室<md:KR4h0024_SBCK_068-8b>¶數年業就名聲入都中故丞相韋公執誼以聦
明氣勢急於襃拔¶如柳宗元劉禹錫輩以文學秀才皆
在門下韋公亟命柳劉於樊¶郷訪公曰願一得相見公
乘驢至門韋公曰是矣東京李元禮爲¶後進師隋竒章
公仁徳禄位二者包而有之公登進士上第元和¶四年
應賢良直諫制數强臣不奉法憂天子熾於武功詔下
<pb:KR4h0024_WYG_068-17a>
第一¶授伊闕尉以直被毀周歲凡十府奏取不下伊闕
滿歲郄公士美¶以昭義軍書記辟凡三上請詔除河南
尉拜監察御史丁母夫人¶憂制終復拜監察御史轉殿
中侍御史遷禮部員外郎都官員外¶郎兼侍御史知雜
事改考功員外郎集賢殿學士庫部郎中知制¶誥賜五
品命服半歲遷御史中丞宿州刺史李直臣以&KR0141;數萬
敗¶穆宗得偏辭於中稱直臣寃且言有才宰相言畧不
用公以具獄¶奏上曰直臣有才可惜公曰彼不才者無
<pb:KR4h0024_WYG_068-17b>
飽食以足妻子安足慮¶本設法令所以縛束有才者禄
山朱泚是才過人而亂天下上因¶可奏曰善賜章服金
紫遷戸部侍郎掌財賦事上益親重欲相之<md:KR4h0024_SBCK_068-9a>¶㑹中書令
韓𢎞男公武謀曰大人守大梁二十年齊蔡誅後始來¶
朝今不以財援中外設有飛一辭者誰與保白公武賫
𢎞書獻公¶錢千萬公笑曰此何名爲公亟持去明年𢎞
公武繼卒主藏奴與¶吏訟於御史府上憐𢎞大臣父子
併死稚孫将家事走中使至第¶盡取財簿自&KR0146;視凡中
<pb:KR4h0024_WYG_068-18a>
外主權多納𢎞貨獨朱勾細字曰某年月¶日送戸部牛
侍郎錢千萬不納上大喜以指厯簿遍視旁側曰果¶然
吾不謬知人言訖再拜殿上皆再拜呼萬歲尋以本官
平章事¶明年正位中書侍郎加銀靑三品兼集賢大學
士監修國史敬宗¶即位與武士畋宴無時徴天下道士
言長生事公亟諫曰陛下不¶讀𤣥元皇帝五千言以清
靜養生彼道士皆庸人徒誇欺虚荒豈¶足師法未一歲
請退不許連四月日間以疾辭乃以鄂岳六州建¶節號
<pb:KR4h0024_WYG_068-18b>
武昌軍命公爲禮部尚書平章事爲節度使公始至問
民疾¶苦皆曰城土踈惡歳輸簾竹為苦其奸吏旁縁主
爲侵取費與稅¶等歳乆前後政欲畫計䇿訖無所施公
即除去冗長用公私錢陶<md:KR4h0024_SBCK_068-9b>¶塼甃城凡五年乃就明年文
宗即位加吏部尚書明年急徴拜兵¶部尚書平章事重
拜中書侍郎𢎞文館大學士鄭注怨宋丞相申¶錫造言
挾漳王爲大逆状跡牢密上怒必殺公曰人臣不過宰
相¶今申錫已宰相假使如所謀豈復欲過宰相有他圖
<pb:KR4h0024_WYG_068-19a>
乎臣爲中丞¶愛申錫忠良奏爲御史申錫之心臣敢以
死保之上意觧由是宋不¶死太和六年西戎再遣大臣
䞇寳玉來朝禮倍前時盡罷東嚮守¶兵用明臣附李太
尉德裕時殿劔南西川上言維州降今若使生¶羌三千
人燒十三橋擣戎腹心可洗乆恥是韋臯二十年至死
恨¶不能致事下尚書省百官聚議皆如劔南奏公獨曰
西戎四面各¶萬里來貢曰何事失信餋馬蔚茹川(在平/凉郡)
(西/)上平凉坂萬騎綴回¶中怒氣直辭不三日至咸陽橋
<pb:KR4h0024_WYG_068-19b>
西南逺數千里雖百維州此時安¶可用棄誠信有利無
害匹夫不忍爲况天子以誠信見責於夷狄¶且有大患
上曰然遂罷維州議大和六年檢校右僕射平章事淮¶
南節度使經六年至開成二年連上章請休官詔益不
許公曰臣<md:KR4h0024_SBCK_068-10a>¶惟退罷可以行心夏五月以兵付監軍使拜䟽
訖就道除檢校司¶空留守東都明年拜左僕射上恐公
不起詔曰朕比有疾良已思¶一面叙公不得已至闕下
一拜謝閉門不出明年檢校司空平章¶事㐮州節度使
<pb:KR4h0024_WYG_068-20a>
出都門賜黄彞樽龍杓凡六品名出周禮詔曰精¶金古
器用以比况君子非無意也㐮州七年饒假軍人入賦
不一¶公至據地籍免貧弱四千萬均入豪彊皆曰甘心
不出一怨言明¶年武宗即位就加司徒㑹昌元年秋七
月漢水溢堤入郭自漢陽¶王張柬之一百五十歳後水
爲最大李太尉德裕挾維州事曰修¶利不至罷爲太子
少師未幾檢校司徒兼太子少保明年以檢校¶官兼太
子太傅留守東都劉稹以上黨叛誅死時李太尉専柄
<pb:KR4h0024_WYG_068-20b>
五¶年多逐賢士天下恨怨以公徳全畏之言於武宗曰
上黨軋左京¶控山東劉從諫父死擅之十年後來朝加
宰相縱去不留之致稹¶叛竭天下力乃能取此皆公與
李宗閔爲宰相時事從諫以大和¶六年十二月十七日
拜闕下實以其月十九日節度淮南明年正<md:KR4h0024_SBCK_068-10b>¶月從諫以
宰相東還河南少尹吕述公惡其爲人述與李太尉書¶
言稹破報至公出聲歎恨上見述書復聞前縱從諫去疊
二怒不¶一㕘校自十月至十二月公凡三貶至循州員
<pb:KR4h0024_WYG_068-21a>
外長史天下人爲¶公援手咤罵公走萬里瘴海上二年
恬泰若一無事今天子即位¶移衡州汝州長史遷太子
少保少師凡四年復位大中二年十月¶二十七日薨於
東都城南别墅年六十九天子恫傷不朝兩日冊¶贈太
尉天下善人執手相弔哭公忠厚仁恕荘重敬慎未嘗
以此¶八者自勉而終身益篤爲宰相急於銓品凡名清
官不忍持一資¶以假非其人以道德謨於天子每指右
義爲據有言機利克迫必¶䤨㓢使之摧破三大邦去苛
<pb:KR4h0024_WYG_068-21b>
碎條約除大患其輕巧吏欲賊公愛¶惡希嚮所為渾然
終不能見故所至必大治衣冠單窮出俸錢嫁¶其子女
月與食歳與衣資送其死喪凡數百家李太尉志必殺
公後南謫¶過汝州公厚供具哀其窮為觧說海上與中
州少以異勉安之不¶出一言及於前事鎭武昌時軍容
使仇士良為監軍使公律以(闕/)<md:KR4h0024_SBCK_068-11a>¶暑(闕/)　合軍宴拱手至
暮一不摇扇益自儉克平居非公事不(闕/)¶内屏周三歳
語言舉止率有常度仇軍容開成末首議立武宗權¶力
<pb:KR4h0024_WYG_068-22a>
震天下每言至公必合手加顙曰清德可服人但過恡
官財與¶人無一毫恩分耳不肯引譽不敢怨毁淡居其
中公始自河南薦¶鄉貢仕為郎官考吏部科目選三開
幕府中丞宰相外凡取六十¶餘人上至將相次布䑓閣
皆當時名士毎暇日讌語寮吏必言古¶人修身行事旁
誘曲指㣲警教之不以已所長人所不及裁量高¶下以
生重輕後進歸之承望聲光得一言許可必自矜重夫
人辛¶氏以公封張掖郡贈僕射秘之長女士林稱為婦
<pb:KR4h0024_WYG_068-22b>
師凡三十年前¶公八年殁五男六女長曰蔚監察御史
次曰叢浙南府協律郎皆¶以文行登進士第不藉公勢
次曰奉蒨河南府洛陽尉二人皆稚¶齒長女嫁户部郎
中上黨苖愔次女嫁河中節度副使檢校郎中¶范陽張
洙次女嫁河南府户曹集賢校理常山張希復次女嫁
前¶進士鄧淑次女未笄一人始數歳以某年月日𦵏少
陵南某鄉某<md:KR4h0024_SBCK_068-11b>¶山里銘曰¶
道既訛衰必有以扶厥公之生以隆其汚幽以獨明暵
<pb:KR4h0024_WYG_068-23a>
以雨濡以¶教其徒以佐天子滅絶霸駮如有樞柅標掲
峙倚巍乎二紀臣宗¶德老鉅傑魁礨孰爲忌畏譖去南
海不校不辨牽復顯大百行渾¶圓隣於及年以歸其全¶
　　故幽州盧龍軍節度副大使知節度事管内支度
　　營田¶觀察處置押奚契丹兩畨經略盧龍軍等使
　　開府儀同¶三司檢校司徒兼中書令幽州大都督
　　府長史上柱國¶彭城郡王贈太師劉公墓誌銘(并/序)
　　　　　　　　　　　　　　　權德輿
<pb:KR4h0024_WYG_068-23b>
析木之下幽陵碣石融結絪緼誕靈熊渾乃生元臣以
翼大君惟¶彭城郡王宣力三代撫封四紀在德宗朝纂
服舊勞以亞丞相得¶顓征伐冬官夏卿再踐六職乃列
台宰乃居師長在順宗朝論道¶進律就加司空又拜司
徒今皇帝聰明齊聖褒厚功德擢侍中中¶書令綢繆樞
衡臨長諸侯𤣥衮赤舄崇其物采九命二伯極其名<md:KR4h0024_SBCK_068-12a>¶(闕/)
勲猷備其賛書始終焯於代家五年秋七月寢疾薨于
莫州之¶廟舍享年五十四冬十月歸全涿州良郷縣之
<pb:KR4h0024_WYG_068-24a>
某原追錫太師不¶視朝三日命諫議大夫弔祠法賻庭
尉卿持節禮册又詔宰臣徳¶輿銘于夀堂所以加恩報
勞始終滲漏之澤也公姓劉氏諱濟字¶濟之蜀昭烈皇
帝二十一代孫曾祖𢎞逺皇檢校司徒衛尉卿臨洮軍¶使襲
彭城郡公贈永州刺史祖貢皇特進左金吾衛大將軍
贈揚¶州大都督父怦皇幽州盧龍節度觀察等使御史
大夫贈司徒恭¶公公承是覆露生而岐嶷深而通直而
和𢎞毅忠肅端明温重固¶已藴絶人之姿挺希代之器
<pb:KR4h0024_WYG_068-24b>
始以門子横經游京師有司擢上第¶㕘幽州軍事轉兵
曹掾歴范陽令考績皆為府中最興元初以太¶子家令
為莫州刺史以御史中丞為行軍司馬凡吏理之慰薦
輿¶師之拊養如良庖之無綮肯翳良農之無滅裂司徒
即代有詔奪¶情節哀順變講信修睦先公之封畛盡在
長師之威惠畢舉比嵗¶大旱蝝蝗為災絜齋&KR0188;菲黙以
心禱甘雨祁祁嘉生莓莓因其豐<md:KR4h0024_SBCK_068-12b>¶登示以班制古諸侯
之令典靡不具焉貞元初烏桓誘北方之戎¶幸吾阻飢
<pb:KR4h0024_WYG_068-25a>
大聳邉鄙公先計後戰陳兵于郊乃遣單車使者誘掖¶
敎告繇是諸戎皆為公用朝不庭方厥猷茂焉明年鮮
卑墨乙之¶犯古漁陽其後啜刺㓂右北平公分命左右
軍異道並出然後以¶中堅衝擊士不離傷師不留行深
入其阻抵青都山下捕斬首虜¶以萬級獲橐駞馬牛羊
無萬數十九年林胡率諸部雜種侵滛于¶澶薊之北公
親統革車㑹九國室韋之師以討焉飲馬灤河之上¶揚
旌冷陘之北戎王棄其國遯去公署南部落刺史為王
<pb:KR4h0024_WYG_068-25b>
而還登¶山斵石著北伐銘以見志自太行已東懐和四
鄰或歸其天倫或¶復其地理警急則觧其顚没居常則
納諸矩度兵興已來氣俗相¶因或以夸敗度或以美没
禮比屋之人被縵胡而揮孟勞不知書¶術公乃修先師
祠堂選㓜壯孝悌之倫春秋二仲行釋菜鄉飲酒¶之禮
生徒爼豆若在洙泗私門耽耽公署沈沈自從事掾史
迨紀¶綱之僕庠序有倫采章不紊接士必下以詞氣推
賢而容其出處<md:KR4h0024_SBCK_068-13a>¶隴西李益樂安任公叔皆以賓筵薦延
<pb:KR4h0024_WYG_068-26a>
至郎吏二千石近臣良(闕/)¶此又烈丈夫大君子曠度犖
犖之為也其於勤身裕物生聚教訓¶祁寒則頒之絮帛
大歉則賑其倉廪一方之人䝉被惠和嘉祥交¶於動植
孝順浹於州壤美化周行無不及焉去年冬王師問罪
於¶常山公率先蹈厲累上功㨗引義慷慨賦詩以獻詔
宰司序引百¶執事屬和以美大之師次瀛州既圍樂夀
又遣支兵急攻安平三¶旬未下武怒益奮命其子緫以
騎士八千先登公親鼓之士皆殊¶死戰亭午而拔誅屠
<pb:KR4h0024_WYG_068-26b>
無噍類蓋所以宣威制勝於可必也天子賜¶以寳劍金
甲彤弓盧矢方董諸侯之師將覆其巢俄感厲氣隠几¶
口占署緫軍司馬曰無以吾故而稽天誅悉召戱下以
須王命俄¶而下霈然之詔宥罪班師加公寵渥已至大
病遺章悃欵不及家¶事天下之人偉其忠勞緫以君命
起於倚廬之中委重戎事由御¶史大夫為工部尚書凡
軍師之節制封部之亷察盡如恭公太師¶之命焉茹荼
雪泣祗服丕矩以國僑之遺愛知公業之不亡生極<md:KR4h0024_SBCK_068-13b>¶榮
<pb:KR4h0024_WYG_068-27a>
號没有愍册揚名以繼志善訓以克家君臣父子之道
斯為至¶矣褒大臣所以尊王命懿武事所以恢天聲敢
攄馨香以識㝠寞¶銘曰¶
帝在法宫推心懋功洸洸彭城秉義納忠幽都朔易賜
履來宅便¶藩渥命焜燿嘉績北戎病燕從古以然懐倈
蕩定勇略昭宣燮和¶之重公作霖雨師律之嚴公為齊
斧廓開祲沴振奮威武保大定¶功庇人尊主郄縠敦恱
乃主成師善經義府公實似之北伐刻銘¶西征賦詩播
<pb:KR4h0024_WYG_068-27b>
於工歌列在鼎彞壯猷末極大暮如斯華首童牙辛¶酸
涕洟義方紹續君命吉禄孝在無改恩延必復㕘差輅
葆澶漫¶陵谷勒石下泉幽𤣥昭燭¶
　　唐故武昌軍節度觀察處置等使正議大夫檢校
　　戸部¶尚書鄂州刺史兼御史大夫賜紫金魚袋贈
　　尚書右僕¶射河南元公墓誌銘(幷序/)
　　　　　　　　　　　　　　　白居易¶
公諱稹字微之河南人六代祖巖隋兵部尚書封平昌
<pb:KR4h0024_WYG_068-28a>
公五代祖<md:KR4h0024_SBCK_068-14a>¶𢎞隋北平太守髙祖義端魏州刺史曾祖延
景岐州叅軍祖悱南¶頓縣丞贈兵部員外郎考諱寛北
部郎中舒王府長史贈尚書右¶僕射妣滎陽鄭氏追封
陳留郡太夫人公即僕射府君之第四子¶後魏昭成皇
帝十五代孫也公受天地粹靈生而岐然孩而嶷然¶九
嵗能屬文十五明經及第二十四調判入四等署秘書省
校書一¶十八應制策入三等拜左拾遺即日獻敎本書
數月間上封事六¶七憲宗召對言及時政埶政者疑忌
<pb:KR4h0024_WYG_068-28b>
出公為河南尉丁陳留太夫¶人憂哀毀過禮杖而能起
服除之明日授監察御史使于蜀按任¶敬仲獄得情又
劾奏東川帥違詔條過籍稅又奏平塗山甫等八¶十八
家寃事名動三川三川人慕之其後多以公姓字名其
子朝¶廷病東諸侯不奉法御史府不治事命公分臺
而董之時有河¶南尉離局從軍職尹不能止監察使死
其柩乘傳入郵郵吏不敢¶詰内園司械繋人踰年臺府
不得知飛龍使匿趙氏亡命奴為餋¶子主不敢言浙右
<pb:KR4h0024_WYG_068-29a>
帥封杖決安吉令至死子不敢愬凡此數十事<md:KR4h0024_SBCK_068-14b>¶或奏或
劾或移嵗餘皆舉正之内外權寵臣無奈何或不快意
㑹¶河南尹有不如法事公引故事奏而攝之甚急先是
不快者乗其¶便相噪嗷至公専逹作威黜為江陵士曹
掾居四年徙通州司馬¶又四年移虢州長史長慶初穆
宗嗣位舊聞公名以膳部員外郎¶徴用既至轉祠部郎
中賜緋魚袋知制誥制誥王言也近代相㳂¶多失於巧
俗自公下筆一變至於雅三變至於典謨時謂得人上
<pb:KR4h0024_WYG_068-29b>
嘉之數召與語知其有輔弼才擢授中書舍人賜金魚
袋翰林學¶士丞㫖尋拜工部侍郎旋守本官同中書門
下平章事公既得位¶方將行已志荅君知無何有憸人
以飛語構同位詔下按驗無狀¶上知其誣全大體與同
位兩罷之出為同州刺史始至急吏緩民¶省事節用嵗
収羡財千萬以補租其餘因弊制事贍上利下者甚¶多
二年改御史大夫浙東觀察使將去同同之耆㓜鰥獨
泣戀如¶别慈父母遮道不可遏送詔使道呵麾鞭有見
<pb:KR4h0024_WYG_068-30a>
血者路闢而後得¶行先是明州嵗進海物其淡蛆非禮
之味尤速壊課其程日馳數<md:KR4h0024_SBCK_068-15a>¶百里公至越未下車趨奏
罷自越抵京師郵夫獲息肩者萬計道¶路歌舞之明年
辨沃瘠察貧富均勞逸以定稅籍越人便之無流¶庸無
逋賦又明年命吏課七郡人冬築陂塘春貯雨水夏溉
旱苖¶農人賴之無餓殍在越八載政成課高上知之就
加禮部尚書降¶璽書慰諭以示旌寵又以尚書左丞徴
還旋改戸部尚書鄂岳節¶度使在鄂三載其政如越大
<pb:KR4h0024_WYG_068-30b>
和五年七月二十二日遇暴疾一日¶薨于位春秋五十
三上聞之軫悼不視朝贈尚書右僕射加賻贈¶焉前夫
人京兆韋氏懿淑有聞無禄早世生一女曰保子適校
書¶郎韋絢今夫人河東裴氏賢明知禮有輔佐君子之
勞封河東郡¶君生三女曰小迎未笄道衛道扶齠齓一
子曰道䕶三嵗仲兄司¶農少卿積姪御史臺主簿某等
銜哀襄事裴夫人韋氏長女洎諸¶孤幼等號䕶廧翣以
六年七月十二日附葬於咸陽縣奉賢郷洪¶瀆原從先
<pb:KR4h0024_WYG_068-31a>
宅兆公著文一百巻題為元氏長慶集又集古今刑政¶
之書三百巻名類集並行於代公凡為文無不臻極尤
工詩在翰<md:KR4h0024_SBCK_068-15b>¶林時穆宗前後索詩數百篇命左右諷詠宫
中呼為元才子自六¶宫兩都八方至南蠻東夷國皆寫
傳之每一章一句出無脛而走¶疾於珠玉又觀其述作
編纂之㫖豈止於文章刀筆哉實有心在¶於安人治國
致君堯舜致身伊臯耳抑天不與邪將人不幸邪予¶甞
悲公始以直躬律人勤而行之則坎壈而不偶謫瘴鄉
<pb:KR4h0024_WYG_068-31b>
凡十年¶髮班白而來歸次以權道濟世變而通之又齟
齬而不安居相位¶僅三月席不暖而罷去通介進退卒
不獲心是以法理之用止於¶舉一職不布於庶官仁義
之澤止於惠一方不周於四海故公之¶心不足也逢時
與不逢時同得位與不得位同富貴與浮雲同何¶者時
行而道未行身遇而心不遇也執友居易獨知其心以
泣濡¶翰直書銘于墓曰¶
嗚呼微之年過知命不謂之夭位兼將相不謂之少然
<pb:KR4h0024_WYG_068-32a>
未康吾民¶未盡吾道在公之心則為不了嗟乎(闕/)哉道
廣而俗隘時矣夫心¶長而運短命矣夫嗚呼微之已矣
夫<md:KR4h0024_SBCK_068-16a>¶　
　
　
　
　
<pb:KR4h0024_WYG_068-32b>
　
　
　
　
　
　
　
　　唐文粹巻六十八<md:KR4h0024_SBCK_068-16b>¶<md:KR4h0024_SBCK_069-1a>¶
<pb:KR4h0024_WYG_069-1a>
欽定四庫全書
　唐文粹巻六十九¶
　　　　　　　　　　　　　宋　姚
