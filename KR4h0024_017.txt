# -*- mode: mandoku-view -*-
#+TITLE: 唐文粹
#+DATE: 2015-09-23 10:31:56
#+PROPERTY: JUAN 17


古調歌篇七¶
　　　寺觀十一¶
　　　　始除尚書郎别善福精舍(韋應物/)
　　　　寄閻防(劉眘虛/)
<pb:KR4h0024_WYG_017-1b>
　　　　題鶴林寺(薛據/)
　　　　題破山寺後禪院(常建/)¶
　　　　琅邪山寺(韋應物/)
　　　　簡寂觀西澗瀑布下作¶
　　　　五老峯贈隱者(姚係/)
　　　　石門墨山有禪堂道觀天下絶境(張説/)¶
　　　　題思禪寺(獨孤及/)
　　　　仙遊寺有龍潭穴弄玉祠(李華/)
<pb:KR4h0024_WYG_017-2a>
　　　　遊棲霞寺(顧况/)¶
　　　廟杜四¶
　　　　四皓廟(元稹/)
　　　　魚山神女歌詞二首(王維/)¶
　　　　古杜(元稹/)<md:KR4h0024_SBCK_017-1b>¶　　　邊塞三¶
　　　　虜患(張陵/)
　　　　代北州老翁答(張謂/)
<pb:KR4h0024_WYG_017-2b>
　　　　遼西(崔顥/)¶
　　　畫圖六¶
　　　　王處士草堂壁畫衡霍諸山(劉長卿/)
　　　　題劉相公三湘圖(郎士元/)¶
　　　　觀于舍人壁畫山水(王季友/)
　　　　題遐上人古松歌(朱灣/)¶
　　　　畫竹歌(白居易/)
　　　　觀李湊所畫羙人障子(劉長卿/)
<pb:KR4h0024_WYG_017-3a>
　　　古器物五¶
　　　　石鼔歌(韓愈/)
　　　　古劒歌(郭元振/)
　　　　磨鏡篇(劉禹錫/)¶
　　　　贈友人古鏡(朱晝/)
　　　　圑扇歌(劉禹錫/)¶
　　　樂器七¶
　　　　彈琴(劉希戩/)
<pb:KR4h0024_WYG_017-3b>
　　　　江上琴興(常建/)
　　　　聽蜀僧彈琴(李白/)¶
　　　　奉和張舍人閣中直夜思聞雅琴因書事(吕/温)¶
　　　　聽彈風入松贈楊補闕(王昌齡/)
　　　　金陵聽韓侍御吹笛(李白/)¶
　　　　武昌老人説笛歌(劉禹錫/)<md:KR4h0024_SBCK_017-2a>¶　　　草木十一¶
　　　　題老張松樹(宋之問/)
<pb:KR4h0024_WYG_017-4a>
　　　　古栢行(杜甫/)
　　　　修竹篇(陳子昻/)¶
　　　　種竹(元稹/)
　　　　竹徑偶作(權徳輿/)
　　　　露青竹鞭歌(顧况/)¶
　　　　暑日題道邊樹(王轂/)
　　　　井上桐(陸龜蒙/)
　　　　石上籐(岑參/)
<pb:KR4h0024_WYG_017-4b>
　　　　兎絲(元稹/)
　　　　春草謡(顧况/)¶
　　　禽鳥昆蟲十¶
　　　　王兵馬使二角鷹(杜甫/)
　　　　觀放白鷹(李白/)¶
　　　　飛鳶操(劉禹錫/)
　　　　百舌吟
　　　　鸚鵡詞(蘇郁/)
<pb:KR4h0024_WYG_017-5a>
　　　　鴛鴦篇(陳子昻/)
　　　　子規啼(韋應物/)
　　　　鶗鴂吟(劉禹錫/)¶
　　　　春蟬(元稹/)
　　　　江上蛟子(韋楚老/)¶
　　　道路二¶
　　　　戯題闗門(岑參/)
　　　　門前路(陸龜䝉/)
<pb:KR4h0024_WYG_017-5b>
　　始除尚書郎别善福精舍　　　韋應物¶
簡略非世器委身同草木道遥精舍君飲水自為足累
日曾一櫛<md:KR4h0024_SBCK_017-2b>¶對書常懶讀社臘會髙年山水恣遊曯明世
方選士中朝懸羙祿¶除書忽到門冠帶便拘束愧忝郎
署迹謬䝉君子録俯仰垂華纓¶飄飄翔輕轂行將親愛
别戀此西澗曲逺峯照夕川夏雨生衆緑¶迅風飄野路
迥首不遑宿明晨下烟闕白雲在幽谷¶
　　寄閻防(時在終南山豐徳寺讀書/)劉眘虛
<pb:KR4h0024_WYG_017-6a>
青瞑南山色君與緇錫隣深路入古寺落花随暮春紛
紛對寂寞¶往往落衣巾松色空照水輕聲時有人晚心
復南望山逺情獨親¶應以脩徃業亦唯此立身深林度
空夜烟月資清真莫嘆文明日¶彌年從隠淪¶
　　題鶴林寺　　　　　　　　薛　據¶
道門隠形聲向背臨法橋松覆山殿冷花藏溪路遥珊
珊寶幡挂¶燄燄明燈燒遲日半空谷春風連上朝少慿
水木興暫忝身心調¶願謝携手客兹山禪侣饒
<pb:KR4h0024_WYG_017-6b>
　　題破山寺後禪院　　　　　　常　建<md:KR4h0024_SBCK_017-3a>¶清晨入古寺初日照髙林竹徑通幽處禪房花木深山
光悦鳥性¶潭影空人心萬籟此都寂但餘鍾磬音¶
　　琅邪山寺¶
受命恤人隠兹遊久未忘鳴騶響幽澗前旌耀崇崗青
冥臺砌寒¶緑縟草木香填壑隮花界疊石構雲房經制
隨巖轉繚繞豈定方¶新泉洩隂壁髙蘿蔭緑塘攀林一
棲心飲水得清涼還歸坐郡閣¶但見山蒼蒼
<pb:KR4h0024_WYG_017-7a>
　　簡寂觀西澗瀑布下作¶
淙流絶壁㪚虚烟翠澗深巖際松風起飄飄灑塵襟窺
蘿玩猿鳥¶解組傲園林茶菓邀真侣觴酌洽同心曠嵗
懐兹賞春行始重尋¶聊將横吹笛一冩山水音¶
　　五老峯太明觀贈隠者　　　　姚　係¶
雲觀此山北與君携手稀林端涉横水洞口入斜暉乍
覺鸞鶴邇¶忽為烟霧飛故人清和客黙會琴心㣲丹術
幸可授青龍當未歸<md:KR4h0024_SBCK_017-3b>¶悠悠平生意此日復相會
<pb:KR4h0024_WYG_017-7b>
　　石門墨山二山相連有禪堂道觀天下絶境
　　　　　　　　　　　　　　　張　¶説
菌輪江上山近在華容縣常陟巴丘首天晴遥可見佳
遊屢前諾¶芳月愆幽眷及此符守移懽言臨道便既携
賞心客復有送行掾¶竹徑入隂窅松崖上空舊草共林
一色雲與峯萬變探窺石門斷¶縁越沙澗轉兩山勢争
雄峯巘相顧盻藥妙靈仙寳境華巖壑選¶清都西淵絶
金地東敞宴池果接園畦風烟邇臺殿髙尋去石頂¶曠
<pb:KR4h0024_WYG_017-8a>
覽天宇徧千山紛滿目百川豁對面騎來雲風迎人去
鳥聲戀¶長揖桃源士舉世同企羨¶
　　題思禪寺上方¶
溪口聞法鼓停撓登翠屏攀雲到金界合掌開禪扃&KR0625;
律衆山抱¶空濛花雨零老僧指香樓云是不死亭眇眇
千越路茫茫春草青¶逺山噴百谷繚繞馳東溟目極想
何在境照心亦冥騞然諸根空¶破結如破瓶下視三界
狹但聞五濁腥山中有良藥吾欲隳天形<md:KR4h0024_SBCK_017-4a>¶
<pb:KR4h0024_WYG_017-8b>
　　仙遊寺有龍潭宂弄玉祠¶
捨事入樵逕雲水深谷口萬壑移晦明干峯轉前後嶷
然龍潭上¶右勢若奔走開圻秋天光崩騰夏雷吼靈溪
自兹去紆直互紛(闕/)¶聴聲静復喧望色無更有冥冥翠
㣲下髙殿映杉栁滴滴洞宂中¶懸泉響相扣昔時秦王
女羽化年代久日暮松風來簫聲生左右¶早窺神仙籙
願結芝术友安得羡門方青囊繫吾肘¶
　　遊棲霞寺　　　　　　　　顧　¶况
<pb:KR4h0024_WYG_017-9a>
棲霞山中子規鳥口邉血出啼不了山僧後夜初入定聞
似不聞¶山月曉¶
　　四皓廟　　　　　　　　　　元　稹¶
巢由昔避世堯舜不得臣伊吕雖急病湯武乃可君四賢
胡為者¶千載名氛氲顯晦有遺跡前後疑不倫秦政虐天
下黷武窮生民¶諸侯戰心死壯士眉亦顰張良韓儒子椎
碎屬車輪遂令英雄意¶日夜思報秦先生相將去不復嬰
世塵雲巻在孤岫龍潜為小鱗<md:KR4h0024_SBCK_017-4b>¶秦王轉無道諌者鼎鑊新
<pb:KR4h0024_WYG_017-9b>
茅焦脱衣諫先生無一言趙髙殺二世¶先生如不聞劉項
取天下先生遊白雲海内八年戰先生全一身¶漢業日已
定先生名亦振不得為濟世宜哉為隠淪如何一朝起¶屈
作儲貳賔安存孝恵帝摧顇戚夫人捨大以謀細虬盤而
蠖伸¶恵皇竟不嗣吕氏禍有因雖懐安劉志未若周與陳
皆落子房術¶先生道何屯出處貴明白故吾今有云¶
　　魚山神女歌詞二首　　　　　王　維¶
　　　迎神
<pb:KR4h0024_WYG_017-10a>
坎坎擊鼓魚山之下吹洞簫望極浦女巫進紛屢舞陳
瑤席湛清¶酤風淒淒兮夜雨神之來兮不來使我心兮
苦復苦¶
　　　送神¶
紛進拜兮堂前目眷眷兮瓊筵來不語兮意不傳作暮
雨兮愁空¶山悲急管思繁絃靈之駕兮儼欲旋倐雲收
兮雨歇山青青兮水潺¶潺<md:KR4h0024_SBCK_017-5a>¶　　古社　　　　　　　　　　元　稹
<pb:KR4h0024_WYG_017-10b>
古社基阯在人散社不神唯有空心樹妖狐藏魅人狐
惑意顛倒¶臊腥不復聞丘墳變城郭花草仍荆榛良田
千萬頃占作天荒田¶主人議芟斫怪見不敢前那言空
山燒夜隨風馬奔飛聲鼓鼙震¶髙熖旗幟飜逡巡荆棘
盡狐兎無子孫狐死魅人醒烟消壇墠存¶繞壇舊田地
給授有等倫農收村落盛社樹新圑圓社公千萬嵗¶永
保村中民¶
　　虜患　　　　　　　　　　張　陵
<pb:KR4h0024_WYG_017-11a>
今日漢家探使回蟻疊胡兵來未歇春風渭水不敢流
總作六軍¶心上血¶
　　代北州老翁答　　　　　　張　謂¶
負薪老翁住北州北望鄉闗生客愁自言老翁有三子
兩人已向¶黄沙死如今小男新長成明年聞道更徴兵
定知此别必零落不¶及相隨同死生盡將田宅借鄰伍
且復伶俜去鄉土在生本求多<md:KR4h0024_SBCK_017-5b>¶子孫及有誰知更辛苦
近傳天子尊武臣强兵直欲静胡塵安邊¶自合有長䇿
<pb:KR4h0024_WYG_017-11b>
何必流離中國人¶
　　遼西　　　　　　　　　　崔　顥¶
燕郊芳嵗晚殘雪凍邊城四月春草合遼陽春水生胡
人正牧馬¶漢將日徴兵露重寶刀濕沙虛金鼓鳴寒衣
著已盡春服與誰成¶寄語洛陽使為傳邊塞情¶
　　王處士草堂壁畫衡霍諸山　劉長卿¶
愛此衡霍近卷簾如何攀能令堂上客見盡湘南山青
翠千萬狀¶飛來方丈間歸雲無處滅去鳥何時還勝事
<pb:KR4h0024_WYG_017-12a>
日相對主人常獨閑¶清隂滿四壁佳氣生重闗頗與宿
心㑹看看慰愁煩¶
　　題劉相公三湘圖　　　　　郎士元¶
昔别醉衡霍邇來憶南州今朝平津邸兼得瀟湘遊稍
辨荆門樹¶依然芳杜州微明三巴峽咫尺萬里流飛鳥
不知倦逺帆生暮愁¶涔陽指天末北渚空悠悠枕上見
漁父座中常狎鷗誰言魏闕下<md:KR4h0024_SBCK_017-6a>¶自有東山幽¶
　　觀于舍人壁畫山水　　　　王季友
<pb:KR4h0024_WYG_017-12b>
野人宿在人家少朝見此山謂山曉半壁仍棲嶺上雲
開簾放出¶湖中鳥獨坐長松是阿誰再三招手起來遲
于公大笑向予説小¶弟丹青能爾為¶
　　題遐上人院壁畫古松歌　　朱　灣¶
石上盤古根謂言天生朽安知草木性變在畫師手隂
深方丈間¶真趣幽且閒木文離披勢搓捽中裂空心火
燒出掃成三寸五寸¶枝便作千年萬年物莓苔濃淡意
不同一半死皮藏蠧蟲風霜未¶必來到此氣色杳似寒
<pb:KR4h0024_WYG_017-13a>
山中孤標可翫不可取能使支公道塲古¶
　　畫竹歌(并序/)　　　　　　　白居易¶
恊律郎蕭悦善畫竹舉世無倫蕭亦甚自秘重有終嵗
求其一竿¶一枝而不得者知予好事忽冩一十五竿惠
然見投予厚其意髙¶其藝無以答貺作歌以報之凡一
百八十六言歌曰<md:KR4h0024_SBCK_017-6b>¶植物之中竹難冩古今雖畫無似者蕭郎下筆獨逼真
丹青已來¶唯一人人畫竹身尾擁腫蕭畫莖瘦節節竦
<pb:KR4h0024_WYG_017-13b>
人畫竹稍死羸垂蕭¶畫枝活葉葉動不根而生從意生
不筍而成由筆成野塘水邊碕¶岸側森森兩叢十五莖
嬋娟不失筠粉態蕭索盡得風烟清舉頭¶忽見不似畫
低耳静聽疑有聲西叢七莖勁而健省向天笁寺前¶石
上見束叢八莖踈且寒憶曽湘妃廟裏雨中看幽姿逺
思少人¶别與君相顧空長嘆蕭郎蕭郎老可惜手戰眼
昏頭雪色自言便¶是絶筆時從今此竹猶難得¶
　　觀李湊畫美人障子　　　　劉長卿
<pb:KR4h0024_WYG_017-14a>
愛爾含天姿丹青有殊智無間已得象象外更生意西
子不可見¶千秋無重還空憐浣紗態猶在含毫間一笑
豈易得雙蛾如有情¶牎風不舉袖但覺羅衣輕華堂翠
幕春風來内閣金屏曙色開此¶中一見亂人目只疑行
到雲陽臺¶
　　石鼓歌　　　　　　　　　韓　愈<md:KR4h0024_SBCK_017-7a>¶張生手持石鼓文勸我試作石鼓歌少陵無人謫仙死
才薄將柰¶石鼓何周綱陵遲四海沸宣王憤起揮天戈
<pb:KR4h0024_WYG_017-14b>
大開明堂受朝賀諸¶侯劒珮鳴相磨蒐于岐陽騁雄俊
萬里禽獸皆遮蘿䥴功勒成告¶萬世鑿石作鼓隳嵯峨
從臣才藝咸第一揀選撰刻留山阿雨淋¶日炙野火燎
鬼物守護煩撝訶公從何處得紙本毫髪盡備無差¶訛
詞嚴義宻讀難晚字體不類𨽻與蝌年深豈免有畫缺
快劒斫¶斷生蛟鼉鸞翔鳯翥衆仙下珊瑚碧樹交枝柯
金繩鐵索鎻紐壯¶古鼎躍水騰龍梭陋儒編詩不收入
二雅褊迫無委蛇孔子西行¶不到秦掎摭星宿遺羲娥
<pb:KR4h0024_WYG_017-15a>
嗟予好古生苦晚對此涕淚生滂沱憶¶昔初䝉博士徴
其年始改稱元和故人從軍在右輔為我(闕/)度掘¶臼科
濯冠沐浴告祭酒如此至寶存豈多氈包席裹可立致
十鼓¶秖載數駱駞薦諸太湖比郜鼎光價豈止百倍過
聖恩若許留大¶學諸生講解得切磋觀經鴻都尚填咽
坐見舉國來奔波剜苔剔¶蘚露節角安置妥帖平不頗
大厦深簷與盖覆經歴乆逺期無他<md:KR4h0024_SBCK_017-7b>¶中朝大官老於事
(闕/)肯感激徒媕娿牧童敲火牛礪角誰復著手¶為摩挲
<pb:KR4h0024_WYG_017-15b>
日消月爍就埋没六年西顧空吟哦羲之俗書趂姿媚
數¶紙尚可慱白鵝繼周八代爭戰罷無人收拾理則那
方今太平日¶無事柄任儒術崇丘軻安能以此上論列
願借辯口如懸河石鼓¶之歌止於此嗚呼吾意甚蹉跎¶
　　古劒歌　　　　　　　　　郭元振¶
君不見昆吾鐵冶飛炎烟紅光紫氣俱赫然良工鍛鍊
凡幾年鑄¶得寶劒名龍泉龍泉顔色如霜雪良工咨嗟
歎奇絶琉璃玉匣吐¶蓮花錯鏤金環生明月正逢天下
<pb:KR4h0024_WYG_017-16a>
無風塵幸得周防君子身精光¶黯黯青&KR0620;色文章片片
緑龜鱗非直結交遊俠子亦曽親近英雄¶人何言中路
遭棄捐零落飄淪古獄邊雖復沉埋無所用猶能夜¶夜
氣衝天¶
　　磨鏡篇　　　　　　　　　劉禹錫¶
流塵翳明鏡嵗乆看如漆門前負局生為我一磨拂萍
開緑池滿<md:KR4h0024_SBCK_017-8a>¶暈盡金波溢白日照空心圓光走幽室山神
袄氣沮野魅真形出¶却思未磨時瓦礫來唐突
<pb:KR4h0024_WYG_017-16b>
　　贈友人古鏡　　　　　　　朱　晝¶
我有古時鏡初自壤陵得蛟龍猶泥蟠魑魅幸月蝕磨
乆見菱(闕/)¶青於監水色贈君將照心無使心受惑¶
　　圑扇歌　　　　　　　　　劉禹錫¶
圑扇復圑扇奉君清暑殿秋風入庭樹從此不相見上
有乗鸞女¶蒼蒼網蟲遍明月入懐袖别是機中練¶
　　彈琴　　　　　　　　　　劉希戩¶
碧山本岑寂素琴何清幽彈為風入松崖谷颯以秋庭
<pb:KR4h0024_WYG_017-17a>
鶴舞白雪¶泉魚躍洪流余欲娛世人明月難暗投感嘆
未終曲涙下不可收¶嗚呼鍾子期零落歸山丘死而若
有知魂兮從我遊¶
　　江上琴興　　　　　　　　常　建¶
江上調玉琴一絃清一心泠泠七絃遍萬木澄幽隂能
使江月白<md:KR4h0024_SBCK_017-8b>¶又令江水深始知梧桐枝可以徽黄金¶
　　聽蜀僧濬彈琴　　　　　　李　白¶
蜀僧抱緑綺西下峨眉峯為我一揮手如聽萬壑松客
<pb:KR4h0024_WYG_017-17b>
心洗流水¶餘響入霜鍾不覺碧山暮秋雲暗幾重¶
　　奉和張舍人閣中直夜思聞雅琴因書事
　　　　　　　　　　　　　　　吕　温¶
迢遞天上直寂寞丘中琴憶爾山水韻起予仁智心凝
情在正始¶超踈滌煩襟涼生子夜後月照禁垣深逺風藹
蘭氣微露清桐隂¶方襲緇衣慶永奉南薰吟¶
　　聽彈風入松贈楊補闕　　　王昌齡¶
商風入我絃夜竹深有露絃悲與林寂清景不可度寥
<pb:KR4h0024_WYG_017-18a>
落幽居心¶飀颼青松樹松風吹草白溪水寒日暮聲意
去復還九變待一顧¶空山多雨雪獨立君始悟¶
　　金陵聽韓侍御吹笛　　　　　李　白¶
韓公吹玉笛倜儻流英音風吹繞種山萬壑皆龍吟王
子停鳯管<md:KR4h0024_SBCK_017-9a>¶師襄掩瑶琴餘響渡江去天涯安可尋¶
　　武昌老人説笛歌　　　　　劉禹錫¶
武昌老人七十餘手把庾令相聞書自言年少學吹笛
早事曹王¶曽賞激往年征鎮戍蘄州楚山蕭蕭笛竹秋
<pb:KR4h0024_WYG_017-18b>
當時買林恣搜索典¶却身上鳥貂裘古苔蒼蒼封老節
石上孤生飽風雪商聲五音隨¶指發水中龍應行雲絶
曽將黄鶴樓上吹一聲占盡秋江月如今¶老去興猶遲
音韻髙低耳不知氣力已無心尚在時時一曲夢中¶吹¶
　　題老張松樹　　　　　　　宋之聞¶
嵗晚東巖下周顧何悽惻日落西山隂衆草起寒色中
有喬松樹¶使我長嘆息百尺無寸枝一生自孤直¶
　　古栢行　　　　　　　　　杜　甫
<pb:KR4h0024_WYG_017-19a>
孔明廟前有老栢柯如青銅根如石霜皮溜雨四十圍
黛色叅天¶二千尺君臣已與時際㑹樹木猶為人愛惜
雲來氣接巫峽長月<md:KR4h0024_SBCK_017-9b>¶出寒通雪山白憶昨路遶錦亭東
先主武侯同閟宫崔嵬枝榦郊¶原古窈窕丹青户牖空
落落盤踞雖得地冥冥孤髙多烈風扶持¶自是神明力
正直元因造化功大厦如傾要梁棟萬牛迥首丘山¶重
不露文章世已驚未辭翦伐誰能送苦心豈免容螻蟻
香葉曽¶經宿鸞鳯志人幽士莫怨嗟古來才大難為用
<pb:KR4h0024_WYG_017-19b>
　　與東方左史脩竹篇(并序/)　　陳子昻¶
東方公足下文章道弊五百年矣漢魏風骨晉宋莫傳
然而文獻¶有可徴者僕嘗暇時觀齊梁間詩彩麗競繁
而興寄都絶每以永¶嘆竊思古人常恐逶迤頽靡風雅
不作以耿耿也一昨於解三處¶見明公詠孤桐篇骨氣
端翔音情頓挫光映朗練有金石聲遂用¶洗心飾視發
揮幽鬱不圖正始之音復覩於兹可使建安作者相¶視
而笑解君云張茂先何敬祖東方生與其比肩僕亦以
<pb:KR4h0024_WYG_017-20a>
為知言¶也故感嘆雅製作脩竹詩一篇當有知音以傳
示之¶
龍種生南岳孤翠鬱亭亭峯頂上崇崒烟雨下微冥夜
聞鼯鼠呌<md:KR4h0024_SBCK_017-10a>¶晝䀨泉壑聲春風正淡蕩白露已清泠哀響
激金奏宻色滋玉英¶嵗寒霜雪苦含彩獨青青豈不厭
凝冽羞比春木榮春木有盈歇¶此節無凋零始願比金
石終古保堅貞不意伶倫子吹之學鳯鳴¶遂偶雲龢瑟
張樂奏天庭妙嵒方千變簫韶亦九成信蒙雕斵羡¶常
<pb:KR4h0024_WYG_017-20b>
願事僊靈驅馳翠虯駕伊鬱紫鸞笙結交嬴臺女吟弄
昇天行¶携手登白日逺遊戱赤城低昻𤣥鶴舞斷續彩
雲生永隨衆仙去¶三山遊玉京¶
　　種竹(并序/)　　　　　　　　元　稹¶
昔樂天贈余詩云無波古井水有節秋竹竿余秋來種
竹㕔下因¶而有懐聊書十韻¶
昔公憐我直比之秋竹竿秋來苦相憶種竹㕔前看失
地顔色改¶傷根枝葉殘清風猶淅淅髙節空圑團鳴蟬
<pb:KR4h0024_WYG_017-21a>
聒暮景跳蛙築幽欄¶塵土復晝夜梢雲良獨難丹丘信
云逺安得臨仙壇㳂瘴冬草緑¶何人驚嵗寒可憐亭亭
榦一一青琅玕孤鳯竟不至坐傷時節閑<md:KR4h0024_SBCK_017-10b>¶　　竹逕偶作　　　　　　　　權徳輿¶
退朝此休沐閉户無塵氛支䇿入幽逕清風隨此君琴
觴恣偃傲¶蘭蕙相葐蒀幽賞方自適林西烟景曛¶
　　露青竹鞭歌　　　　　　　顧　¶况
鮮于仲通正當年章仇兼瓊在蜀川約束蜀兒採馬鞭
<pb:KR4h0024_WYG_017-21b>
蜀兒採鞭¶不敢眠横截斜飛飛鳥邊繩橋夜上層崖巔
頭揷白雲跨飛泉採¶得馬鞭長且堅浮漚丁子珠聮聮
灰煑蠟指光爛然章仇兼瓊持¶上天上天雨露何其偏
飛龍閑廐馬數千朝飲吳江夕秣燕紅塵¶撲轡汗濕韉
師子麒麟聊比肩曲江昆明洗刷牽四蹄踏浪頭枿¶天
蛟龍稽顙河伯䖍拓羯胡鶵脚手鮮陳閎韓幹丹青妍
欲貌未¶貌眼欲穿金鞍玉勒錦連乾騎入桃花楊栁烟
十二樓中奏管絃¶樓中美人奪神仙爭愛大家把此鞭
<pb:KR4h0024_WYG_017-22a>
祿山入闗闗破年忽見楊川¶北邸前秖有人還千一錢
亭亭筆直無皴節磨將形相一條鐵市¶頭格是無人别
江海錢臣不拘絏垂鞘挂影西窻缺稚子覔衣(闕/)<md:KR4h0024_SBCK_017-11a>¶仰宂
家僮拾薪幾抝折玉潤猶霑玉壘雪碧解似染萇𢎞血
蜀帝¶祠邊子規咽相如橋上文君絶往年䇿馬降至尊
七盤九折横劒¶門穆王八駿超崑崙安用冉冉孤生根
聖人不貴難得貨金玉珊¶瑚誰買恩¶
　　暑日題道邊樹　　　　　　王　轂
<pb:KR4h0024_WYG_017-22b>
火輪迸焰燒長空浮埃撲面愁濛濛羸僮走馬喘不進
忽逢碧樹¶含清風清風留我移時住滿地濃隂懶前去
却嘆人無及物功不¶似圑圑道邊樹¶
　　井上桐　　　　　　　　　陸龜蒙¶
美人傷别離汲井常待曉愁因轆轤轉驚起雙棲鳥獨
立傍銀牀¶碧桐風嫋嫋¶
　　石上藤　　　　　　　　　岑　參¶
石上生孤藤弱蔓依石長不逢髙枝引未得凌空上何
<pb:KR4h0024_WYG_017-23a>
處堪託身¶為君長萬丈<md:KR4h0024_SBCK_017-11b>¶　　兎絲　　　　　　　　　　元　稹¶
人生莫依倚依倚事不成君看絲絲蔓依倚榛與荆荆
榛易蒙宻¶百鳥撩亂鳴下有孤兎宂奔走亦縱横樵童
斫將去柔蔓與之并¶翳薈生可耻束縛死無名桂樹月
中出珊瑚石上生俊鶻渡海食¶應龍昇天行靈物本特
達不復相纒縈纒縈竟何者荆棘與飛莖¶
　　春草謡　　　　　　　　　顧　¶况
<pb:KR4h0024_WYG_017-23b>
春草不解行隨人上東城正月二月色綿綿千里萬里
傷人情¶
　　王兵馬使二角鷹　　　　　杜　甫¶
悲臺蕭䬃石巃嵸哀(闕/)機枒浩呼洶中有萬里之長江
迥風陷日¶孤光動角鷹翻倒壯士臂將軍玉帳軒勇氣
二鷹猛腦絛徐墜目¶如愁胡視天地杉雞竹兎不自惜
溪虎野羊俱闢易鞲主鋒稜十¶二翻將軍勇鋭與之敵
將軍樹勲起安西崑崙虞泉入馬蹄白羽¶曽肉三狻猊
<pb:KR4h0024_WYG_017-24a>
敢決豈不與之齊荆南芮公得將軍亦如角鷹下翔¶雲
惡鳥飛飛啄金屋安得爾輩開其羣驅逐六合梟鸞分<md:KR4h0024_SBCK_017-12a>¶　　觀放白鷹　　　　　　　　李　白¶
八月邊風髙胡鷹白錦毛孤飛一片雪百里見秋毫¶
　　飛鳶操　　　　　　　　　劉禹錫¶
鳶飛沓沓青雲裏鳶鳴蕭蕭風四起旗尾飄揚勢漸髙
箭頭砉劃¶聲相似長空悠悠霽日懸六翮不動凝飛烟
游鵾翔鴈出其下慶¶雲清景相迥旋忽聞饑鳥噪相聚
<pb:KR4h0024_WYG_017-24b>
瞥下雲中爭腐鼠騰音礪吻相¶喧呼仰天大嚇疑鵷鶵
畏人避犬投髙處俛啄無聲猶屢顧青鳥¶自愛玉山禾
仙禽徒貴華亭露樸樕危巢向暮時陪鰓飽腹蹲枮¶枝
遊童挾彈一麾肘臆碎羽分人不悲天生衆禽各有類
威鳯文¶章在仁義鷹隼儀形螻蟻心雖能淚天何足貴¶
　　百舌吟¶
曉星寥落春雲低初聞百舌間闗啼花枝滿空迷處所
摇動繁英¶墜紅雨笙篁百囀音韻多黄鸝吞聲燕無語
<pb:KR4h0024_WYG_017-25a>
東方朝日遲遲升迎¶風弄影如自矜散聲不盡又飛去
何許相逢緑楊路緜蠻宛轉似<md:KR4h0024_SBCK_017-12b>¶娛人一心百舌何紛紜
&KR0755;顔俠少停歌聽墮珥妖姬和睡聞可憐¶光景何時盡
誰能低迥避鷹隼廷尉張羅自不闗潘郎挾彈無情¶損
天生羽族爾何徴舌端萬變乘春暉南方朱鳥一朝見
索漠無¶言蒿下飛¶
　　鸚鵡詞　　　　　　　　　蘇　郁¶
莫把金籠閉鸚鵡箇箇分明解人語忽然更向君前語
<pb:KR4h0024_WYG_017-25b>
三十六宫¶愁幾許¶
　　鴛鴦篇　　　　　　　　　陳子昻¶
飛飛鴛鴦鳥舉翼相蔽虧俱來渌潭裏共向白雲涯音
容相眷戀¶羽翮兩逶迤蘋萍戱春渚霜霰遶寒池浦沙
連岸淨汀樹拂潭垂¶年年此遊翫嵗嵗來追隨鳯凰起
丹穴獨向梧桐枝鴻鴈來紫塞¶空憶稻粱肥烏啼倦永
夕鶴鳴傷别離豈若此雙禽飛膰不異林¶刷尾清江浦
交頸紫山岑文章負奇色和鳴多好音聞有鴛鴦綺¶復
<pb:KR4h0024_WYG_017-26a>
有鴛鴦衾持為美人贈朂此故交心<md:KR4h0024_SBCK_017-13a>¶　　子規啼　　　　　　　　　韋應物¶
髙林滴露夏夜清南山子規啼一聲鄰家孀婦抱兒泣
我獨展轉¶何為情¶
　　鶗鴂吟　　　　　　　　　劉禹錫¶
朝陽有鳴鳯不聞千萬祀鶗鴂催衆芳畏聞先入耳秋
風白露晞¶從是爾啼時如何上春日唧唧滿庭飛¶
　　春蟬　　　　　　　　　　元　稹
<pb:KR4h0024_WYG_017-26b>
我自東歸日厭苦春鳩聲作詩憐化工不遣春蟬生及
來商山道¶山深氣不平春秋兩相似蟲豸百種鳴風松
不成韻蜩螗沸如羮¶豈無朝陽鳯羞與微物爭安得天
上雨奔渾河漢傾蕩滌反時氣¶然後好晴明¶
　　江上蚊子　　　　　　　　韋楚老¶
摇狹翅亞紅腹江邊夜起如雲哭請問貪婪一㸃心腐
肉填腹幾¶多足越女如花住江曲寒娥夜夜凝雙緑任
君撩亂錦窻中十幅<md:KR4h0024_SBCK_017-13b>¶輕綃圍夜玉
<pb:KR4h0024_WYG_017-27a>
　　戱題闗門　　　　　　　　岑　參¶
來亦一布衣去亦一布衣羞見闗城吏還從舊路歸¶
　　門前路　　　　　　　　　陸龜蒙¶
門前向城路一直復一曲曲去日中還直行日暮宿何
必日中還¶曲塗荆棘間¶
　
　
　
<pb:KR4h0024_WYG_017-27b>
　
　
　
　
　
　
　
　唐文粹巻十七上<md:KR4h0024_SBCK_017-14a>¶
<pb:KR4h0024_WYG_017-28a>
欽定四庫全書
　唐文粹巻十七下¶
　　　　　　　　　　　　宋　姚鉉　編¶
　　詩十二(總五十六首/)¶
　　　古調歌篇八¶
　　　月明河四¶
　　　　月生句(劉猛/)
　　　　把酒問月(李白/)
<pb:KR4h0024_WYG_017-28b>
　　　　月蝕詩(盧仝/)¶
　　　　明河篇(宋之問/)¶
　　　風雨露雪六¶
　　　　賀雨詩(白居易/)
　　　　洛陽清明日雨霽(李正封/)¶
　　　　詠露
　　　　山雪(釋皎然/)
　　　　秋風引(劉禹錫/)
<pb:KR4h0024_WYG_017-29a>
　　　　竹牕聞風寄苖發司空曙(李益/)¶
　　　江海泉水十¶
　　　　觀海(獨孤及/)
　　　　西陵口觀海(薛據/)
　　　　題玉潭(獨孤及/)¶
　　　　及第後過楊子江(施肩吾/)
　　　　責漢水詞(李善夷/)<md:KR4h0024_SBCK_017-14b>¶　　　　迎潮送潮詞二首(陸龜蒙/)
<pb:KR4h0024_WYG_017-29b>
　　　　引泉詩¶
　　　　賦得三峽流泉歌(李季蘭/)
　　　　明冰篇(冨嘉謨/)¶
　　　宫禁七¶
　　　　殿前曲(王昌齡/)
　　　　西施篇(王維/)
　　　　三閣詞四首(劉禹錫/)¶
　　　　霓裳羽衣曲(李肱/)
<pb:KR4h0024_WYG_017-30a>
　　　神仙二十九¶
　　　　遊仙詩十六首(道士吳筠/)
　　　　上元夫人詩(李白/)¶
　　　　王子喬(宋之問/)
　　　　玉真仙人詞(李白/)
　　　　夢太白峯西(常建/)¶
　　　　苦篁調笑引(李賀/)
　　　　少室山韋鍊師昇仙歌(皇甫冉/)
<pb:KR4h0024_WYG_017-30b>
　　　　宿青牛谷梁鍊師仙居(楊衡/)
　　　　𤣥都壇歌(杜甫/)¶
　　　　寄全椒山中道士(韋應物/)
　　　　洗心(道士司馬退之/)¶
　　　　齋心(王昌齡/)
　　　　寄菖蒲(張籍/)
　　　　金璫玉佩歌(顧況/)¶
　　月生句　　　　　　　　　劉　猛
<pb:KR4h0024_WYG_017-31a>
月生十五前日望光彩圓月滿十五後日畏光彩瘦不
見野花色<md:KR4h0024_SBCK_017-15a>¶一樽成暗酒匣中苔背銅光短不遍空不惜
補明月慙無此良工¶
　　把酒問月(故人賈淳令余問之/)　李　白¶
青天有月來幾時我今停盃一問之人攀明月不可得
月行却與¶人相隨皎如飛鏡臨丹闕緑烟滅盡清輝發
但見宵從海上來寧¶知曉向雲間沒白兎搗藥秋復春
姮娥孤棲誰與鄰今人不見古¶時月今月曽經照古人
<pb:KR4h0024_WYG_017-31b>
古人今人若流水共看明月皆如此唯願¶當歌對酒時
月光長照金樽裏¶
　　月蝕詩　　　　　　　　　盧　仝¶
新天子即位五年嵗次庚寅斗柄揷子律調黄鍾森森
萬木夜殭¶立寒氣贔屓頑無風爛銀盤從海底出出來
照我草屋東天色紺¶滑凝不流氷光交貫寒曈曨初疑
白蓮花浮出龍王宫八月十五¶夜比並不可雙此時怪
事發有物吞食來輪中輪如壯士斧斫壊¶桂似雪山風
<pb:KR4h0024_WYG_017-32a>
拉摧百練鏡照見膽平地埋寒灰火龍珠飛出腦却¶入
蚌蛤胎搥環破璧眼看盡當天一搭如煤炲磨蹤滅跡
須臾間<md:KR4h0024_SBCK_017-15b>¶便似萬古不可開不料至神物有此大狼狽星
如撒沙出爭頭事¶光大奴婢炷燈看揜(鳥感/切)菼如玳瑁
今夜吐燄如長虹孔隙千道¶射户外玉川子涕泗下中
庭獨自行念此日月者太隂太陽精皇¶天要識物日月
乃化生走天汲汲勞四體與天作眼行光明此眼¶不自
保天公行道何由行吾見隂陽家有説望日蝕月月光
<pb:KR4h0024_WYG_017-32b>
滅朔¶月掩日日光缺兩眼不相攻此説吾不容又孔子
師老子云五色¶令人目盲吾恐天似人好色則䘮明幸
且非春時萬物不嬌榮青¶山破瓦色渌水氷崢嶸花枯
無女艶鳥死沉歌聲頑冬何所好偏¶使一目盲又聞古
老説蝕月蝦蟇精徑圓千里入汝腹如此癡騃¶阿誰生
可從海窟來便解縁清冥恐是眶睫閒揞寒所化成黄
帝¶有二目帝舜重瞳明二帝懸四目四海生光輝吾不
遇二帝滉漭¶不可知何故瞳子(闕/)坐使蟲豸欺長嗟白
<pb:KR4h0024_WYG_017-33a>
兎搗靈藥恰似有意防¶姦非藥成滿(闕/)不中度委任白
兎夫何為憶昔堯為天十日燒九¶州金礫水銀流玉熠
丹砂燋六合烘為窰堯心増百憂天見堯心<md:KR4h0024_SBCK_017-16a>¶憂勃然發
怒决洪流立擬沃殺九日妖天髙日走沃不及但見萬¶
國赤子戢戢生魚頭此時九御導九日爭持節幡麾幢
旒駕車六¶九五十四頭蛟螭虯掣電九火輈汝若蝕開
齟齬輪御轡執索相¶爬鉤推蕩轟渴入汝喉紅鱗燄鳥
燒口快翎鬛倒側聲醆鄒撑膓¶拄腹礧礧如山丘自可飽
<pb:KR4h0024_WYG_017-33b>
死更不偷不獨填饑坑亦解堯心憂恨¶汝時當食埋頭
㩎腦不肯食不當食張唇哆觜食不休食天之眼¶養逆
命安得上帝請汝劉嗚呼人養虎被虎齧天媚蟇被蟇
瞎乃¶知恩非類一一自作孽吾見患眼人必索良工訣
想天不異人愛¶眼固應一安得常娥氏來習扁鵲術手
操舂喉戈去此睛上物初¶既猶朦朧既乆如抹漆但恐
功業成便此不吐出玉川子又涕泗¶下心禱再拜額榻
沙土中地上蟣虱臣仝告訴帝天皇臣心有鐵¶一寸可
<pb:KR4h0024_WYG_017-34a>
刳妖蟇癡膓皇天不為臣立梯磴臣血肉身無由飛上
天¶揚天光封詞付與小心風颰排閶闔入紫宫宻邇玉
几前劈拆奏¶上臣仝頑愚胷敢死横干天甚長東方蒼
龍角揷㦸尾捭風雷心<md:KR4h0024_SBCK_017-16b>¶開明堂統領三百六十鱗蟲坐
治東方宫月蝕不救援安用東方¶龍南方火鳥赤潑血
項長尾短飛䟦刺頭戴弁冠髙達枿月蝕鳥¶宫十二度
鳥為居停主人不覺察貪向何人家行赤口毒舌毒蟲¶
頭上喫却月不啄殺虛貶鬼眼赤䆕(音/抉)䆷鳥罪不可雪
<pb:KR4h0024_WYG_017-34b>
西方攫虎¶立掎掎(音/几)斧為牙鑿為齒偷犧牲食封豕大
蟇一臠固當軟羙見¶似不見是何道理爪牙根天不念
天天若准擬錯准擬北方寒龜¶被蛇縛藏頭入殻如入
獄蛇筋束緊束破殻寒龜夏鼈一種味且¶當臛其肉一
底板没信處唯堪支牀脚不中鑚灼與天下卜嵗星¶主
福徳官爵奉東秦忍使黔婁生覆尸無衣巾天失眼不
弔嵗星¶胡其仁熒惑矍鑠公執法大不中月明無罪過
不糾蝕月蟲年年¶十月朝太微支盧謫罰何災凶土星
<pb:KR4h0024_WYG_017-35a>
與土性相背反養福徳生禍¶害到人頭上死破敗今夜
月蝕安可㑹太白真將軍怒激鋒鋩生¶&KR0106;州陣斬酈定
進項骨脆甚春蔓菁天唯兩眼失一眼將軍何處¶行天
兵辰星任廷尉天律自主持人命在盆底固應樂見天
肓時<md:KR4h0024_SBCK_017-17a>¶天若不肯信試喚臯陶鬼一問而今三台文章宫
作上天紀綱環¶天二十八宿磊落尚書郎整頓排五行
劒握他人將一四太陽側¶一四天市旁操斧代大匠兩
手不怕傷弧矢引滿反射人天狼呀¶啄明煌煌癡牛與
<pb:KR4h0024_WYG_017-35b>
騃女不肯勤農桑徒勞含滛思旦夕遥相望蚩¶尤簸旗
弄旬始搥天鼓鳴璫琅枉矢龍蛇行眉目森森張天狗
下¶䑛地血流何滂滂譎險萬萬黨構架何可當眛目舋
成就害我光¶明王請留北斗一星相比極指揮萬國懸
中央此外盡拂除沙磧¶如山岡贖我父母光當時&KR0106;星
没殞雨如抨漿似天㑹事發叱喝¶誅姦狂何故中道廢
自遺今日殃善善又惡惡郭公所以亡願天¶神聖心無
信他人忠玉川子詞訖風色𦂳格格近月墨暗邊有似
<pb:KR4h0024_WYG_017-36a>
動劒㦸須臾癡蟇精兩吻自決坼初露半个璧漸吐滿
輪魄衆星¶盡原赦一蟇獨誅磔腹肚忽脱落依舊挂穹
碧光彩未蘇來慘淡¶一片白奈何萬里光受此吞吐厄
再得見天眼感荷天地力或問¶玉川子孔子修春秋二
百四十年月蝕盡不收今子咄咄詞頗合<md:KR4h0024_SBCK_017-17b>¶孔意不玉川
子笑答或請聽逗遛孔子父母魯諱魯不諱周書外¶書
大惡故月蝕不見收余命唐天口食唐土唐禮過三唐
樂過五¶小猶不説大不可數災沴無有小大瘉安引衰
<pb:KR4h0024_WYG_017-36b>
周研覈可否日分¶晝月分夜辨寒暑一主刑一主徳政
乃舉孰謂人面上一月偏可¶去願天完兩目照下萬方
土更不瞽萬萬古¶
　　明河篇　　　　　　　　　宋之問¶
八月涼風天氣晶萬里無雲河漢明昬見南樓清且淺
曉落西山¶縱復横洛陽城闕天中起長河夜夜千門裏
複道連&KR0008;共蔽虧畫¶堂瓊户特相宜雲母帳前初汎濫
水精簾外轉逶迤倬彼昭回如¶練白復出東城接南陌
<pb:KR4h0024_WYG_017-37a>
南陌征人去不歸誰家今夜擣寒衣鴛鴦¶機上踈螢度
烏鵲橋邊一鴈飛鴈飛螢度愁難歇坐見明河漸微¶没
已能舒巻任浮雲不惜光輝讓流月明河可望不可親
願得乘¶槎一問津更將織女支機石還訪成都賣卜人¶
　　賀雨詩　　　　　　　　　白居易<md:KR4h0024_SBCK_017-18a>¶皇帝嗣寶歴元和三年冬自冬及春莫不雨旱爞爞上
心念下民¶懼嵗成災凶遂下罪已詔殷勤告萬邦帝曰
予一人繼天承祖宗¶憂勤不遑寧夙夜心忡忡元年誅
<pb:KR4h0024_WYG_017-37b>
劉闢一舉靖巴卭二年戮李錡¶不戰安江東顧惟眇眇
徳遽有巍巍功或者天降沴無乃儆予躬¶上思答天戒
下思致時雍莫如率其身慈和與儉恭乃命罷進獻¶乃
命賑饑窮宥死降五刑責已寛三農宫女出宣徽廐馬
減飛龍¶庶政靡不舉皆出自宸衷奔騰道路人傴僂田
野翁懽呼相告報¶感泣涕霑胷順人人心悦先天天意
從詔下纔七日和氣生沖融¶凝為油油雲散作習習風
晝夜三日雨淒淒復濛濛萬心春熙熙¶百糓青芃芃人
<pb:KR4h0024_WYG_017-38a>
變愁為喜嵗易儉為豐乃知王者心憂樂與衆同¶皇天
及后土所感無不通冠珮何鏘鏘將相及王公蹈舞呼
萬嵗¶列賀明庭中小臣誠愚陋職忝金鑾宫稽首再三
拜一言獻天聰¶君以明為聖臣以直為忠敢賀有其始
亦願有其終¶
　　洛陽清明日雨霽　　　　　李正封<md:KR4h0024_SBCK_017-18b>¶曉日清明天夜來嵩少雨千門尚烟火九陌無塵土酒
醁河橋春¶漏閑宫殿午遊人戀芳草半犯嚴城鼓
<pb:KR4h0024_WYG_017-38b>
　　詠露¶
霏霏靈液重雲表無聲落霑樹急𤣥蟬灑池淒皓鶴流
塵清逺陌¶飛月澄髙閣宵潤玉堂簾曙寒金井索佳人
比珠淚坐感紅綃薄¶
　　山雪　　　　　　　　　　釋皎然¶
夕陽在西峯疊翠縈殘雪狂風巻絮迥驚猿攀玉折何
意山中人¶誤報山花發¶
　　秋風引　　　　　　　　　劉禹錫
<pb:KR4h0024_WYG_017-39a>
何處秋風至蕭蕭送鴈羣今朝入庭樹孤客最先聞¶
　　竹窻聞風寄苖發司空曙　　李　益¶
微風驚暮坐臨牗思悠哉開門復動竹疑是故人來時
滴枝上露¶稍霑堦下苔幸當一入幌為拂緑琴埃¶
　　觀海　　　　　　　　　　獨孤及<md:KR4h0024_SBCK_017-19a>¶北登渤海島迥首秦東門誰尸造物功鑿此天池源澒
洞吞百谷¶周流無四垠廓然混茫際望見天地根白日
自中吐扶桑如可捫¶迢遥蓬萊峯想像金臺存秦帝昔
<pb:KR4h0024_WYG_017-39b>
經此登臨異飛翻揚旌百神㑹¶望日羣山奔徐福竟何
成羡門徒空言唯見石橋足千年潮水痕¶
　　西陵口觀海　　　　　　　薛　據¶
浙江漫湯湯近海勢彌廣在昔胚混凝融為百川長地
形失端倪¶天色潛滉瀁東南際萬里極目逺無象山影
乍浮沉潮波忽往來孤¶¶帆或不見棹歌猶響像日暮長
風起客心空振蕩浦口霞未收¶潭心月初上林嶼幾邅
迥亭臯時偃仰嵗晏訪蓬瀛真遊非外奬
<pb:KR4h0024_WYG_017-40a>
　　題玉潭　　　　　　　　　獨孤及¶
碧玉徒强名冰壺雞比徳唯當寂照心可並&KR1343;淪色¶
　　及第後過楊子江　　　　　施肩吾¶
憶昔將貢年抱愁此江邊魚龍互閃爍黒浪髙於天今
日步春草¶復來經此道江神也世情為我風色好<md:KR4h0024_SBCK_017-19b>¶　　責漢水辭(并序/)　　　　　　李善夷¶
春秋僖公四年齊桓公合諸侯之師盟于召陵責楚之
苞茅不入¶問昭王南征而不復楚子使屈完對曰貢之
<pb:KR4h0024_WYG_017-40b>
不入寡君之罪也敢¶不供給昭王南征之不復君其問
諸水濱按昭王南征至漢舟人¶膠其舟王遂溺死杜預
曰當時漢水未屬楚杜之注其為謬哉且¶楚實殷之始
封楚苦縣瀬鄉在漢水東北六百餘里則漢水於西¶周
之際豈未屬楚乎又詩云撻彼殷武奮伐荆楚深入其
阻裒荆¶之旅鄭𤣥注云深入方城之阻也方城今在漢
水北三百里豈昭¶王時未屬楚乎屈完以齊桓所問之
大不敢他對但請自問於水¶濵之人言我不之知也漢
<pb:KR4h0024_WYG_017-41a>
實屬楚乆矣夫山林川澤天子祀之必¶有其典楚人膠
其舩而禍其君神不能福神之罪也余過漢見其¶波濤
滉瀁而責其水詞曰¶
漢之廣兮風波四起雖有風波不如蹄涔之水蹄涔之
水不為下¶國而傾天子漢之深兮其隄莫量雖云莫量
不如行潦之汪行潦<md:KR4h0024_SBCK_017-20a>¶之汪不為下國而溺天王漢之美
者曰魴吾雖饑不食其魴恐汚¶吾之饑膓¶
　　迎潮送潮詞二首(并序/)　　　陸龜蒙
<pb:KR4h0024_WYG_017-41b>
余耕稼所在松江南旁田廬門外有溝通浦淑而朝夕
之潮至矣¶天弗雨則軋而留之用以滌濯灌溉及物之
功甚鉅其羸壯遲速¶繫望晦盈虛也用之則順而進捨
之則黙以退有類乎君子之道¶翫而感之作迎潮送潮
詞二首聊寄聲於騷人之末¶
江霜嚴兮楓葉丹潮聲髙兮墟落寒鷗巢卑兮漁箔短
逺岸没兮¶光爛爛潮之徳兮無際既充其大兮又充其
細宻幽人兮款柴門¶寂寞流連兮依稀舊痕濡餘澤槁
<pb:KR4h0024_WYG_017-42a>
兮潮之恩不尸其功兮歸于混¶元¶
　　　右迎潮¶
潮西來兮又東下日梁中流兮紅灑灑汀葭蒼兮水蓼
枯風騷牢¶兮愁烟孤大幾望兮微將翳晦搜瀛溶兮斂
然而退愛長波兮數<md:KR4h0024_SBCK_017-20b>¶數一幅巾兮無纓可濯帆生塵兮
棹有衣悵潮之還兮吾猶未歸¶
　　　右送潮¶
　　引泉詩(睦州龍興觀老君院作/)
<pb:KR4h0024_WYG_017-42b>
上嗣位六載吾宗刺桐川余來拜旌㦸詔下之明年是
時春三月¶繞郭花蟬聮嵐盤百萬髻上揷黄金鈿授以
道士館置榻于東偏¶滿院聲碧樹空堂形老仙本性樂
凝淡及來更虛𤣥焚香禮真像¶盥手披靈編新安山角
角烏龍獨巉然嵨&KR0008;除非浄晴日不見蒼¶崖巔上有拏
雲峯下有噴壑泉泉分數十𣲖落處皆崢潺寒聲入¶爛
醉䀨破西窻眠支笻起獨尋秖在墻東邊呼僮具畚鍤
立鑿莓¶苔穿灇漴一派墮練帶横斜牽亂石抛落落寒
<pb:KR4h0024_WYG_017-43a>
流響濺濺狂怒七¶里瀨縮到踈楹前跳光潑半散湧沬
飛㳬圓勢束三峽挂㵼危孤¶磴懸曽聞瑶池溜亦灌朱
草田鳧伯弄翠蘂鸞鶵無丹烟凌風捩¶桂拖隔霧馳犀
舩况當𤣥元家嘗著道徳篇上善可比水斯文叅¶五千
精靈若在此肯惡微波傳不擬爭滴瀝還應㑹淪漣出
門後<md:KR4h0024_SBCK_017-21a>¶飛箭合勢浮青天必有學真子鹿冠秋鶴顔如能
輔余志日使䟽¶其源¶
　　賦得三峽流泉歌　　　　　李季蘭
<pb:KR4h0024_WYG_017-43b>
妾家本住巫山雲巫山流水常自聞玉琴奏出轉寥夐
直似當時¶夢中聽三峽迢迢幾千里一時流入幽闈裏
巨石崩崖指下生飛¶波逺浪絃中起初疑噴怒含雷風
復似嗚咽流不通迥湍曲瀬意¶將盡時復滴瀝平沙中
憶昔阮公為此曲能使仲容聽不足一彈¶既畢還一彈
願比流泉鎮相續¶
　　明冰篇　　　　　　　　　富嘉謨¶
北陸蒼茫河海凝南山䦨干晝夜冰素彩峩峩明月升
<pb:KR4h0024_WYG_017-44a>
深山窮谷¶不自見安知採斵備嘉薦隂房固沍掩寒扇
陽春二月朝始暾春¶光潭沲度千門明冰時出御至尊
彤庭赫赫九儀備&KR0398;玉煌煌千¶宫事明冰畢嵗周在位
憶昔沙朔寒風漲崑崙長河冰始壯漫汙¶崚嶒積亭障
邕邕鳴鴈江上來禁苑池臺冰復開摇春涵緑映樓<md:KR4h0024_SBCK_017-21b>¶臺
豳歌七月王風始明氷藏用昭物軌四時不&KR1135;千萬祀¶
　　殿前曲　　　　　　　　　王昌齡¶
貴人糚梳殿前催香風吹入殿後來仗引笙歌大宛馬
<pb:KR4h0024_WYG_017-44b>
白蓮花發¶照池臺¶
　　西施篇　　　　　　　　　王　維¶
豔色天下重西施寜乆微朝為越溪女暮作吳宫妃賤
日豈殊衆¶貴來方悟稀邀人傅香粉不自著羅衣君寵
益嬌態君憐無是非¶當時浣紗伴莫得同車歸寄謝鄰
家子效顰安可希¶
　　三閣詞(吳音四首/)¶　　　　　劉禹錫
貴人三閣上日晏未梳頭不應有根事嬌甚却成愁
<pb:KR4h0024_WYG_017-45a>
珠箔曲瓊鈎子細見楊州北兵那得渡浪語聲悠悠¶
沉香帖閣柱金縷畫門楣迥首降幡下已見黍離離¶
三人出眢井一身登檻車朱門謾臨水不得見鱸魚¶
　　霓裳羽衣曲　　　　　　　李　肱<md:KR4h0024_SBCK_017-22a>¶開元太平日萬國賀豐嵗梨園厭舊曲玉座流新製鳯
管遞參差¶霞衣競摇曵宴罷水殿空輦餘春草細蓬壺
事已乆仙樂功無替¶詎肯聽遺音聖明知善繼¶
　　遊仙十六首　　　　　　道士吳筠
<pb:KR4h0024_WYG_017-45b>
啓冊觀往載摇懐考今情終古已寂寂舉世何營營悟
彼衆仙妙¶超然含至精凝神契沖𤣥化服凌太清心同
宇宙廣體合雲霞輕¶翔風吹羽蓋慶霄拂霓旌龍駕朝
紫微後天保令名豈如寰中士¶軒冕矜蹔榮¶
鸞鳯棲瑶林鵰鶚集平楚飲啄本殊好翺翔終異所吾
方遺諠囂¶立節慕髙舉解兹區中戀結彼霄外侣誰謂
天路遐感通自無阻¶
愍俗從遷謝尋仙去淪没三元有真人與我生道骨凌
<pb:KR4h0024_WYG_017-46a>
晨吸丹景¶入夜飲黄月百闗彌調暢方寸益清越棲神
合虛無洞覽周恍惚¶不覺隨玉皇焚香詣金闕¶
西龜初定籙東華已校名三官無遺譴七祖昇雲軿體
妙塵累隔<md:KR4h0024_SBCK_017-22b>¶心微𤣥化并一朝出天地億載猶童嬰使我
齊浩劫蕭蕭宴玉清¶
怡神在靈府皎皎含清澄仙經不吾欺輕舉信有徴疇
昔希道念¶而今果天矜豈非隂功者乃致白日昇焉用
過洞府吾其越朱陵
<pb:KR4h0024_WYG_017-46b>
髙真誠寥邈道合不我遺孰謂姑射逺神人可同嬉結
駕從之遊¶飄飄出天垂不理人自化神凝物無疵因知
至精感足以和四時¶
八海廣無際三山髙不極金臺羅中天羽客恣遊息霞
液朝可飲¶虹芝晩甚食嘯歌自忘心騰舉寧假翼保夀
同三光安能幾千億¶
將過太帝宫蹔詣扶桑處真童已相迓為我清宿霧滄海
寧洪濤¶羲和止奔馭五雲結層閣八景動飛輿青霞正
<pb:KR4h0024_WYG_017-47a>
可挹丹砂時一遇¶留我宴玉堂歸軒不令遽¶
欲趨洞陽界試覽丹極表赤帝躍火龍炎官控朱鳥導
我昇絳府¶長驅出天杪陽靈赫重暉四達何皎皎為爾
流飄風羣生遂無夭¶
予因詣金母飛蓋超西極遂入素中天停輪太濛側若
華拂流影¶不使白日匿傾曦復亭午六合無暝色道化
隨感遷此理誰能測<md:KR4h0024_SBCK_017-23a>¶九龍何琬琬載我昇雲綱臨睨懐舊國風塵混蒼茫依
<pb:KR4h0024_WYG_017-47b>
依逺人寰¶去去邇帝鄉上超星辰紀下視日月光倐已
過太微天居煥煌煌¶
停驂太儀側整服金闕前肅肅承上帝鏘鏘㑹羣仙鴻
鑪發靈香¶廣廡張鈞天玉醴洽中座霞膏充四筵良期
無終極俛仰移億年¶
峻朗妙門闢澄微真覽通瓊林九霞上金閣三天中飛
虯躍慶雲¶翔鶴摶靈風鬱彼玉京㑹仙期六合同¶
予昇至陽源欲憇明霞館飄飄瓊輪舉曄曄金景散結
<pb:KR4h0024_WYG_017-48a>
虛成萬有¶髙妙咸可翫玉山鬱嵯峨琅海杳無岸蹔賞
過千椿遐齡誰復筭¶
招擕紫陽友合宴玉清臺排景羽衣振浮空雲駕來靈
旛七曜動¶瓊障九光開鳯舞龍璈奏虯軒殊未迥¶
髙昇紫極上宴此𤣥都岑玉蘂散奇香瓊珂流雅音靈
風生太漠¶習習吹人襟體混希微廣神凝空洞深蕭然
宇宙外自得乾坤心¶
　　上元夫人詩　　　　　　　李　白
<pb:KR4h0024_WYG_017-48b>
上元誰夫人偏得王母嬌嵯峨三角髻餘髪散垂腰裘
披青毛錦<md:KR4h0024_SBCK_017-23b>¶身著赤霜抱手提嬴女兒閑與鳯吹簫眉語
兩自笑忽然隨風飄¶
　　王子喬　　　　　　　　　宋之問¶
王子喬愛神仙七月七日上賔天白虎摇瑟鳯吹笙乘
騎雲氣噏¶日精噏月精長不歸遺廟今在而人非空望
山頭草草露濕君衣¶
　　玉真仙人詞　　　　　　　李　白
<pb:KR4h0024_WYG_017-49a>
玉真之仙人時在太華峯清晨鳴天鼓飈歘騰雙龍弄
霓不輟手¶行雲本無蹤幾時入少室王母應相逢¶
　　夢太白西峯　　　　　　　常　建¶
夢寐昇九崖杳靄逢元君遺我太白峯寥寥辭垢氛結
宇在星漢¶宴林閉氤氲簷楹覆餘翠巾舄生片雲時往
溪谷間孤亭晝仍曛¶松峯引天影石瀨清霞文恬目緩
舟趣霽心投鳥羣春風又摇櫂¶潭㠀花紛紛¶
　　苦篁調笑引　　　　　　　李　賀
<pb:KR4h0024_WYG_017-49b>
請説軒轅在時事伶倫采竹二十四伶倫采之自崐丘
軒轅以之<md:KR4h0024_SBCK_017-24a>¶調元氣當時黄帝上天時二十三管咸相隨
唯留一管人間吹無¶徳不能得此管此管沉埋虞舜祠¶
　　少室山韋鍊師昇仙歌　　　皇甫冉¶
紅霞紫氣甚氤氲絳節青童迎少君忽從林下昇天去
空使時人¶禮白雲¶
　　宿青牛谷梁鍊師仙居　　　　楊　衡¶
隨雲步入青牛谷青牛道士留我宿可憐夜乆月明中
<pb:KR4h0024_WYG_017-50a>
唯有壇邊¶一枝竹¶
　　𤣥都壇歌寄元逸人　　　　　杜　甫¶
故人昔隱東蒙峯已佩含景倉精龍故人今居子午谷
獨在隂崖¶結茅屋屋前太古𤣥都壇青石漠漠松風寒
子規夜啼山竹裂王¶母晝下雲旗翻知君此計誠長往
芝草琅玕日應長鐵鎻髙垂不¶可攀致身福地何蕭爽¶
　　寄全椒山中道士　　　　　　韋應物<md:KR4h0024_SBCK_017-24b>¶今朝郡齋冷忽念山中客澗㡳束荆薪歸來煑白石欲
<pb:KR4h0024_WYG_017-50b>
持一瓢酒¶逺慰風雨乆落葉遍空山何處尋行跡¶
　　洗心　　　　　　　　道士司馬退之¶
不踐名利道始覺塵土腥不味稻梁食始覺神骨清羅
浮奔走外¶日月無短明山瘦松亦勁鶴老飛更輕逍遥
此中客翠髪皆長生¶草木多古色雞犬無新聲君有出
俗志不貪英雄名傲然脱冠帶¶改換人間情去矣丹霄
步向曉雲㝠㝠¶
　　齋心　　　　　　　　　　王昌齡
<pb:KR4h0024_WYG_017-51a>
女蘿覆石壁溪水幽濛朧紫葛蔓黄花娟娟寒露中朝
飲花上露¶夜卧松下風雲英花為水光彩與我同日月
蕩精魄寥寥天府空¶
　　寄菖蒲　　　　　　　　　張　籍¶
石上生菖蒲一寸十二節仙人勸我食令我頭青面如
雪逢人寄¶君一絳囊書中不得傳此方君能來作棲霞
侣與君同入丹𤣥鄉¶
　　金璫玉珮歌　　　　　　　顧　<md:KR4h0024_SBCK_017-25a>¶况
<pb:KR4h0024_WYG_017-51b>
贈君金璫太霄之玉珮金鎻禹步之流珠五嶽真君之
祕籙九天¶丈人之寶書東井沐浴辰已畢先進洞房上
奔日借問君從何處¶來黄姑織女機邊出¶
　
　
　
　
　唐文粹巻十七下<md:KR4h0024_SBCK_017-25b>¶<md:KR4h0024_SBCK_018-1a>¶
<pb:KR4h0024_WYG_018-1a>
欽定四庫全書
　唐文粹巻十八¶
　　　　　　　　　　　　宋　姚鉉　編¶
　　詩十三(總一百三十六首/)¶
　　　古調歌篇九¶
　　　感遇五十¶
　　　　感遇詩三十八首(陳子昻/)
　　　　感遇七首(張九齡/)
<pb:KR4h0024_WYG_018-1b>
　　　　感遇(懽徳輿/)
　　　　效陳拾遺感遇二首(司空圖/)¶
　　　　古意二首(孫邰/)¶
　　　詠史二十一¶
　　　　詠史十一首(李華/)
　　　　詠史(髙適/)
　　　　詠史二首(釋皎然/)¶
　　　　詠史二首(劉禹錫/)
<pb:KR4h0024_WYG_018-2a>
　　　　詠史四首(盧照鄰/)
　　　　讀李斯傳(曹鄴/)¶
　　　慨嘆三十五¶
　　　　出闗作(魏徴/)
　　　　隴右途中遭非語(員半千/)¶
　　　　書懐(劉幽求/)
　　　　自紀(皇甫松/)
　　　　贈友人(吕温/)<md:KR4h0024_SBCK_018-1b>¶
<pb:KR4h0024_WYG_018-2b>
　　　　贈韓愈二首(孟郊/)
　　　　贈喬林(劉眘虛/)
　　　　寄唐生(白居易/)¶
　　　　華下(司空圖/)
　　　　傷時二首(孟雲卿/)
　　　　封丘作(髙適/)¶
　　　　街西居三首(姚合/)
　　　　效陳拾遺子昻(司空圖/)
<pb:KR4h0024_WYG_018-3a>
　　　　感時
　　　　夜坐(張説/)
　　　　無可奈何歌(白居易/)¶
　　　　逢白公(元稹/)
　　　　感懐(費冠卿/)
　　　　贈崔純亮(孟郊/)¶
　　　　客喜(賈島/)
　　　　有所思(宋之問/)
<pb:KR4h0024_WYG_018-3b>
　　　　秦人謡(古之奇/)¶
　　　　時興(楊賁/)
　　　　聞砧有感(吕温/)
　　　　野田行(于鵠/)¶
　　　　贈馮宿(李觀/)
　　　　偶然作二首(吕温/)
　　　　及第後答潼闗主人¶
　　　　朝饑(賈㠀/)
<pb:KR4h0024_WYG_018-4a>
　　　　九日酬顧少府(髙適/)¶
　　　感物十六¶
　　　　觀玉篇(陳子昻/)
　　　　素絲(陸龜蒙/)
　　　　李都尉古劒(白居易/)¶
　　　　廢琴
　　　　廢瑟詞(張籍/)
　　　　説劒(元稹/)
<pb:KR4h0024_WYG_018-4b>
　　　　春桂問答二首(王績/)
　　　　養鷙詞(劉禹錫/)
　　　　對菊(賈島/)¶
　　　　直鉤吟(盧仝/)
　　　競渡(元稹/)
　　　　見牧牛人擔青草(張説/)<md:KR4h0024_SBCK_018-2a>¶　　　　道州觀野火(吕温/)
　　　　諭寶二首(元稹/)
<pb:KR4h0024_WYG_018-5a>
　　　春感八¶
　　　　送春曲三首(劉禹錫/)
　　　　衡州春早二首(吕温/)¶
　　　　尋人偶題(邵真/)
　　　　題花樹(楊衡/)
　　　　惜花(陸龜䝉/)¶
　　　秋感六¶
　　　　秋日(耿緯/)
<pb:KR4h0024_WYG_018-5b>
　　　　秋夕懐逺(孟郊/)
　　　　蟋蟀詩(羅隱/)¶
　　　　秋思(司空圖/)
　　　　在郡秋懐二首(張九齡/)¶
　　感遇詩三十八首　　　　　陳子昻¶
微月生西海幽陽始化昇圓光正東滿隂魄已朝凝太
極生天地¶三元更廢興至精諒斯在三五誰能徴¶
蘭若生春夏芊蔚何青青幽獨空林色朱蕤冒紫莖遲
<pb:KR4h0024_WYG_018-6a>
遟白日晩¶嫋嫋秋風生嵗華盡摇落芳意竟何成¶
蒼蒼丁零塞今古緬荒途亭堠何摧兀暴骨無全軀黄
沙漠南起¶白日隱西隅漢甲三十萬曽以事匈奴但見
沙場死誰憐塞上孤<md:KR4h0024_SBCK_018-2b>¶樂羊為魏將食子殉軍功骨肉且相薄他人安得忠吾
聞山中相¶乃屬放麑翁孤獸猶不忍况以奉君終¶
市人矜巧智於道若童蒙傾奪相夸侈不知身所終曷
見𤣥真子¶觀世玉壺中杳然遺天地乘化入無窮
<pb:KR4h0024_WYG_018-6b>
吾觀龍變化乃知至陽精石林何冥宻幽洞無留行古
之得仙道¶信與元化并𤣥感非象識誰能測淪冥世人
拘目見酣酒笑丹經¶崐崘有瑶樹安得采其英¶
白日每不歸青陽時暮矣茫茫吾何思林卧觀無始衆
芳委時晦¶鶗鴂悲鳴耳鴻荒古已頽誰識巢居子¶
吾觀崐崘化日月淪洞冥精魄相交構天壤以羅生仲
尼推太極¶老聃貴窈冥西方金仙子崇議乃無明空色
皆寂滅業縁定何成¶名教信紛籍死生俱未停
<pb:KR4h0024_WYG_018-7a>
聖人祕元命懼世亂其真如何嵩公輩詼譎誤時人先
天誠為美¶階亂禍誰因長城備胡冦嬴禍發其親赤精
既迷漢子年何救秦<md:KR4h0024_SBCK_018-3a>¶云去桃李花多言死如麻¶
深居觀羣動悱然爭朶頤讒説相啖食利害紛㘈㘈便
便夸毗子¶榮耀更相持務光讓天下商賈競刀錐已矣
行采芝萬世同一時¶
吾愛鬼谷子青谿無垢氛囊括經世道遺身在白雲七
雄方龍鬬¶天下乆無君浮榮不足貴導養晦時文舒可
<pb:KR4h0024_WYG_018-7b>
彌宇宙巻之不盈分¶山徒山木夀空與麋鹿羣¶
呦呦南山鹿離罟以媒和招搖青桂樹幽蠧亦成科世
情甘近習¶榮耀紛如何怨憎未相復親愛生禍羅瑶臺
傾巧笑玉杯殞雙蛾¶誰見孤城樹青青成斧柯¶
林居病時乆水木澹孤清閒卧觀物化悠悠念無生青
春始萌達¶朱火已滿盈徂落方自此感歎何時平¶
臨岐泣世道天命良悠悠昔日殷王子玉馬遂朝周寶
鼎淪伊榖¶瑶臺成故丘西山傷遺老東陵有故侯
<pb:KR4h0024_WYG_018-8a>
貴人難得意賞愛在須臾莫以心如玉採他明月珠昔稱
夭桃子<md:KR4h0024_SBCK_018-3b>¶今為舂市徒鴟鴞悲東國麋鹿泣姑蘇誰見鴟
夷子扁舟去五湖¶
聖人去已乆公道緬良難蚩蚩夸毗子堯禹以為謾驕
榮貴工巧¶勢利遞相干燕王尊樂毅分國願同歡魯連
讓齊爵遺組去邯鄲¶伊人信往矣感激為誰歎¶
幽居觀大運悠悠念羣生終古代興没豪聖莫能爭三
季淪周赦¶七雄滅秦嬴復聞赤精子提劒入咸京炎光
<pb:KR4h0024_WYG_018-8b>
既無象晉魯復縱横¶堯禹道已昧昬虐勢方行豈無當
世雄天道與胡兵咄咄安可言¶時醉而未醒仲尼溺東
魯伯陽遁西溟大運自古來旅人胡歎哉¶
逶迤世已乆骨鯁道斯窮豈無感激者時俗頹此風灌
園何其鄙¶世道不相容皎皎於陵子嗟嗟張長公¶
聖人不利已憂濟在元元黄屋非堯意瑶臺安可論吾
聞西方化¶清淨道彌敦奈何窮金玉雕刻以為尊雲構
山林盡瑶圖珠翠頰¶鬼功尚未可人力安能存夸愚適
<pb:KR4h0024_WYG_018-9a>
增累矜智道逾昬¶
𤣥天幽且黙羣議曷嗤嗤聖人教猶在世運乆陵遟一
繩將何繫<md:KR4h0024_SBCK_018-4a>¶憂醉不能持去去行采芝勿為塵所欺¶
蜻蛉遊天下與世本無患飛飛未能止黄雀來相干穰
侯富秦寵¶金石比交歡出入咸陽裏諸侯莫敢言寧知
山東客激怒秦王肝¶布衣取丞相千載為辛酸¶
微霜知嵗晏斧柯始青青况乃金天夕浩露霑羣英登
山望宇宙¶白日已西溟雲海方蕩潏孤鱗安得寧
<pb:KR4h0024_WYG_018-9b>
翡翠巢南海雄雌珠樹林何如美人意驕愛比黄金殺
身炎州裏¶委羽玉堂隂旖旎光首飾葳蕤爛錦衾豈不
在遐逺虞羅忽見尋¶多材信為累歎息此珍禽¶
挈瓶者誰子妖服當青春三五明月滿盈盈不自珍髙
堂委金玉¶微縷懸干鈞如何負公鼎被奪笑時入¶
𤣥蟬號白露兹嵗已蹉&KR0760;羣物從大化孤英將奈何瑶
臺有青鳥¶逺食玉山禾崐崘見𤣥鳯豈復虞雲羅¶
荒哉穆天子好與白雲期宫女多怨曠層城閉蛾眉日
<pb:KR4h0024_WYG_018-10a>
耽瑶池樂<md:KR4h0024_SBCK_018-4b>¶豈傷桃李時青苔空萎絶白髪生羅帷¶
朝發宜都渚浩然思故鄉故鄉不可見但見巫山陽巫
山彩雲没¶髙丘正微茫佇立望已乆涕淚霑衣裳豈兹
越鄉感憶昔楚襄王¶朝雲無處所荆國亦淪亡¶
昔日章華宴荆王樂荒滛霓旌翠羽蓋射兕雲夢林朅
來髙唐觀¶悵望雲陽岑雄圖今何在黄雀空哀吟¶
丁亥嵗云暮西山事甲兵贏糧匝卭道荷㦸爭羌城嚴
冬隂風勁¶窮岫油雲生昬黷無晝夜羽檄復相驚拳跼
<pb:KR4h0024_WYG_018-10b>
競萬仞崩危逺九冥¶藉藉峯壑裏哀哀冰雪行聖人御
宇宙聞道太階平肉食發何失¶蔾藿緬縱横¶
可惜瑶臺樹灼灼佳人姿碧華映朱實攀折青春時豈
不盛光寵¶榮君白玉墀但恨紅芳歇凋傷感所思¶
朅來豪遊子勢利禍之門如何蘭膏歎感激自生寃衆
趨明所避¶時棄道猶存雲淵既已失羅網與誰論箕山
有髙節湘水有清源<md:KR4h0024_SBCK_018-5a>¶唯應白鷗鳥可為洗心言¶
索居獨幾日炎夏忽然衰陽彩皆隂翳親友盡暌違登
<pb:KR4h0024_WYG_018-11a>
山望不見¶涕泣乆漣洏宿夢感顔色若與白雲期世中
驕豪子驅逐正蚩蚩¶蜀山與楚水擕手在何時¶
金鼎合神丹世人將見欺飛飛騎羊子胡乃在蛾眉變
化固幽類¶芳菲能幾時疲痾苦淪世憂痗日侵淄眷然
顧幽褐白雲空涕洟¶
朔風吹海樹蕭條邊已秋亭上誰家子哀哀明月樓自
言幽燕客¶結髪事逺遊赤丸殺公吏白刃報私讎避仇
至海上被役此邊州¶故鄉三千里遼水復悠悠每憤胡
<pb:KR4h0024_WYG_018-11b>
兵入常為漢國羞何知七十戰¶白首未封侯¶
本為貴公子平生實愛才感時思報國拔劒起蒿萊西
馳丁零塞¶北上單于臺登山見千里懐古心悠哉誰言
未忘禍磨没成塵埃¶
浩然坐何暮吾蜀有峨眉念與楚狂子悠悠白雲期時
哉悲不㑹¶涕泣乆漣洏夢登綏山穴南采巫江芝探元
觀羣化遺世從雲螭<md:KR4h0024_SBCK_018-5b>¶婉孌時永矣感悟不見之¶
朝入雲中郡北望單于臺胡秦何宻邇沙朔氣雄哉藉
<pb:KR4h0024_WYG_018-12a>
藉天驕子¶猖狂已復來塞垣無名將亭堠空崔嵬咄嗟
吾何歎邊人塗草萊¶
仲尼探元化幽鴻順陽和大運自盈縮春秋遞來過盲
飈忽號怒¶萬物相紛劘溟海皆震蕩孤鳯其如何¶
　　感遇七首　　　　　　　　張九齡¶
蘭葉春葳蕤桂華秋皎絜欣欣此生意自爾為佳節誰
知林棲者¶聞風坐相悦草木有本心何求美人折¶
幽林歸獨卧滯慮洗孤清持此謝髙鳥因之傳逺情日
<pb:KR4h0024_WYG_018-12b>
夕懐空意¶人誰感至精飛沉理自隔何所慰吾誠¶
魚遊樂深池鳥棲欲髙枝嗟爾蜉蝣羽薨薨亦何為有
生豈不化¶所感奚若斯神理日微滅吾心安得知浩歎
楊朱子徒然泣路岐¶
孤鴻海上來池潢不相顧側見䨇翠鳥巢在三珠樹矯
矯珍木巔¶得無金丸懼美服患人指髙明逼神惡今我
遊冥冥弋者何所慕<md:KR4h0024_SBCK_018-6a>¶吳越數千里夢寐今夕見形骸非我親衾枕即鄉縣化
<pb:KR4h0024_WYG_018-13a>
蝶猶不識¶川魚安可羡海上有仙山歸期覺神變¶
抱影吟中夜誰聞此歎息美人適異方庭樹銜幽色白
雲愁不見¶滄海飛無翼鳯凰一朝來竹花此可食¶
漢上有游女求思安可得袖中有書札欲寄雙飛翼冥
冥獨不見¶耿耿徒緘憶紫蘭秀空蹊皓露奪幽色馨香
嵗欲晩感歎情何極¶白雲在南山日暮長太息¶
　　感遇　　　　　　　　　　權徳輿¶
殘雨倦欹枕病中時序分秋蟲與秋葉一夜隔窻聞虛
<pb:KR4h0024_WYG_018-13b>
室對摇落¶晤言無與羣冥心試觀化世故如絲棼但看
鳶戾天豈見山出雲¶下俚徒繫節朱絃祕南薰椅梧秀
朝陽上有威鳯文終待九成奏¶來儀瑞吾君¶
　　效陳拾遺子昻感遇二首　　　司空圖¶
髙燕飛何捷啄害恣羣鶵人豈玩其暴華軒容爾居强
欺自天稟<md:KR4h0024_SBCK_018-6b>¶剛吐信吾徒乃知不平者矯世道終孤¶
陽和含煦潤卉木競紛華當為衆所悦私已汝可誇北
里祕穠豔¶東園鎻名花豪奪乃常理笑君徒咄嗟
<pb:KR4h0024_WYG_018-14a>
　　古意二首(擬梓州陳拾遺/)　　　孫　郃¶
屈子生楚國七雄知其材介絜世不容跡合藏蒿萊道
廢固命也¶瓢飲亦賢哉何事𦵏江魚空使後人哀¶
魏禮段干木秦王乃止戈小國有其人大國奈之何賢
哲信為美¶兵甲豈云多君子戰必勝斯言聞孟軻¶
　　詠史十一首　　　　　　　李　華¶
日照崐崘上羽人披羽衣乘龍駕雲霧欲往心無違此山
在西北¶乃是神仙國靈氣皆自然求之不可得何為漢
<pb:KR4h0024_WYG_018-14b>
武帝精意徧羣山¶靡費巨萬計宫車終不還蒼蒼茂陵
樹足以戒人間¶
天生忠與義本以佐雍熙何意李司&KR1879;而當昬亂時古
墳襄城野¶斜徑横秋陂况不禁樵採茅莎無孑遺髙標
尚可仰精爽今何之<md:KR4h0024_SBCK_018-7a>¶一忤中常侍銜冤誰見知常觀黨
錮傳撫巻不勝悲¶
文侯耽鄭衛一聽一忘飱白雪燕姬舞朱絃趙女彈淫
聲流不返¶惂蕩日無端獻嵗受朝時鳴鐘醼百官兩牀
<pb:KR4h0024_WYG_018-15a>
陳管磬九奏殊未䦨¶對此唯恐卧更能整衣冠¶
漢皇脩雅樂乘輿臨太學三老與五更天王親割牲一
人調風俗¶萬國和且平單于驟款塞武庫欲銷兵文物
此朝盛君臣何穆清¶至今壝壇下如聞簫韶聲¶
蜀主相諸葛功髙名亦尊馳驅十萬衆怒目瞰中原曹
伯任公孫¶國亡身不存社宫乆蕪没白鴈猶飛翻勿言
君臣合可以濟黎元¶為蜀諒不易如曹難復論¶
秦滅漢帝興南山有遺老危冠揖萬乘幸得厭征討當
<pb:KR4h0024_WYG_018-15b>
君逐鹿時¶臣等已枯槁寧知市朝變但覺泉石好髙卧
三十年相看成四皓¶帝言翁甚善見顧何不早咸稱太子
仁重義亦尊道側聞驪姬事¶申生不自保蹔出商山雲
朅來趨灑掃東宫成羽翼楚舞傷懐抱<md:KR4h0024_SBCK_018-7b>¶後代無其人戾
園滿秋草¶
六國韓最弱末年尤畏秦鄭生為韓計且欲疲秦人利
物可分社¶原情堪滅身咸陽古城下萬頃稻苗新¶
昻藏獬豸獸出自太平年亂代乃濳伏縱人為禍愆常
<pb:KR4h0024_WYG_018-16a>
聞斷馬劒¶每壯朱雲賢身死名不滅塞風吹墓田精靈
如有在幽憤滿松烟¶
沂水春可涉泮宫映楊葉麗色異人間珊珊摇珮環展
禽&KR0106;獨處¶深巷生禾黍城上飛春雲城中暗春雨適來
鳴珮者復是誰家女¶泥沾珠綴履雨濕翠毛簪電影開
蓮臉雷聲飛蕙心自言沂水曲¶采蘋兼采菉歸逕雖可
尋天隂光景促憐君真且獨願許君家宿¶徒勞惜衾枕
子不顧雙蛾豔質誠可重滛風如禮何周王惑褒姒¶城
<pb:KR4h0024_WYG_018-16b>
闕成陂沲¶
巢許在嵩潁陶唐不得臣九州尚洗耳一命安能親緜
邈數千祀¶丘中誰隱淪朝遊公卿府夕是山林人蒲帛
楊仄陋薜蘿為搢紳¶九重念入夢三事思降神且設庭
中燎寧窺泉下鱗<md:KR4h0024_SBCK_018-8a>¶漢時征百越楊僕將樓舩幕府功未立江湖已騷然島
夷非敢亂¶政暴地仍偏得罪因懐璧防身輒控弦三軍
求裂土萬里詎聞天¶魏闕心猶在旗門首已懸如何得
<pb:KR4h0024_WYG_018-17a>
良吏一為制方圓¶
　　詠史一首　　　　　　　　髙　適¶
尚有綈袍贈應憐范叔寒不知天下士猶作布衣看¶
　　詠史二首　　　　　　　　釋皎然¶
田氏門下客馮公衆中賤一朝市義還百代名獨擅始
知下客不¶可輕能使主人功業成借問髙車與珠履何
如貧賤一書生¶
獨負髙世姿冥冥寄浮俗卞子去不歸何人識荆玉鬻
<pb:KR4h0024_WYG_018-17b>
舂意不淺¶汚跡身豈辱鸞鎩樂迍邅蚪蟠甘窘束五噫
譎且正可以見心曲¶
　　詠史二首　　　　　　　　劉禹錫¶
驃騎非無勢少卿終不去世道劇頽波我心如砥柱¶
賈生明王道衛綰工車戲同遇漢文時何人居髙位¶
　　詠史四首　　　　　　　　盧照鄰<md:KR4h0024_SBCK_018-8b>¶昔有平林男姓朱名阿游直髪上衝冠壯氣横三秋願
得斬馬劒¶先斷佞臣頭天子玉檻折將軍丹血流捐生
<pb:KR4h0024_WYG_018-18a>
不肯拜視死其若休¶歸來教故里蒙童逺相求弟子數
百人散在十二州三公不敢吏¶五鹿何能酬名與日月
懸義與天壤儔何必疲執㦸區區在封侯¶偉哉曠達士
知命固不憂¶
季生昔未達身辱功不成髠鉗為臺&KR1879;灌園變姓名幸
逢滕將軍¶兼遇曹丘生漢祖廣招納一朝拜公卿百金
孰云重一諾良匪輕¶廷議斬樊噲羣公寂無聲處身孤
且直遭時坦而平丈夫當如此¶唯唯何足榮
<pb:KR4h0024_WYG_018-18b>
大漢昔云季小人道遂振玉帛委閽尹斧鑕嬰搢紳邈
哉郭先生¶巻舒得其真雍容謝朝廷談笑奬人倫在晦
不絶俗處亂不為親¶諸侯不得友天子不得臣冲情甄
墮甑重價折角巾悠悠天下士¶相送洛橋津誰知仙舟
上寂寂無四鄰¶
公業負奇志交結盡才雄良田四百頃所食常不充一
為侍御史<md:KR4h0024_SBCK_018-10a>¶慷慨説何公何公何為敗吾謀適不同仲頴
恣殘忍廢誠良在躬死人如亂麻天子如轉蓬干戈及
<pb:KR4h0024_WYG_018-19a>
黄屋荆棘生紫宫鄭生運其謀將以清國戎時來命不
遂脱身歸山東凛凛千載下穆然懐清風
　　讀李斯傳　　　　　　　　曹　鄴
欺暗常不然欺明當自戮難將一人手掩得天下目
　　出闗作　　　　　　　　　魏　徴
中原初逐鹿投筆事戎軒縱横計不就慷慨志猶存杖
䇿謁天子驅馬出闗門清纓繫南越慿軾下東蕃鬱紆
陟髙岫出没望平原古木吟寒鳥空山啼夜猨既傷千
<pb:KR4h0024_WYG_018-19b>
里目還驚乆逝魂豈不憚艱險深懐國士恩季布無二
諾侯嬴重一言人生感意氣功名誰復論
　　隴右途中遭非語　　　　　員半千
趙有兩毛遂魯聞二曽參慈母猶且惑况在行路心冠
冕無醜士賄賂成知巳名利我所無清濁誰見理敝服
空逢春緩帶不著身出遊非懐璧何憂乎忌人正須自
保愛振衣出世塵
