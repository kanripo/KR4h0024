# -*- mode: mandoku-view -*-
#+TITLE: 唐文粹
#+DATE: 2015-09-23 10:31:57
#+PROPERTY: JUAN 28


　表奏書䟽戊(揔十三首/)¶
　　　復位一¶
　　　　請則天皇后復位於皇子䟽(蘓安恒/)¶
　　　去濫賞六¶
　　　　請减去濫食封邑䟽(韋嗣立/)
<pb:KR4h0024_WYG_028-1b>
　　　　論職官多濫䟽¶
　　　　請選舉擇賢才䟽(薛登/)
　　　　條奏貢舉䟽(楊綰/)¶
　　　　議楊綰條奏貢舉旈(賈至/)¶
　　　　諫髙祖不以伶人為近侍䟽(李網/)¶
　　去濫刑三¶
　　　　諫除濫刑疏(朱敬則/)
　　　論刑法多濫䟽(韋嗣立/)
<pb:KR4h0024_WYG_028-2a>
　　　　請不改反逆縁坐名名䟽(崔仁師/)¶
　　　彈奏二<md:KR4h0024_SBCK_028-1b>¶　　　　彈李義府䟽(王義方/)¶
　　　　彈義成軍師節度使李聼䟽(周太𤣥/)¶
　　　誅戮一¶
　　　　誅誅程元振䟽(栁伉/)¶
　　請則天皇后復位於皇太子䟽　蘓安恒¶
臣聞忠臣不順時而取寵烈士不惜死而偷生故君道
<pb:KR4h0024_WYG_028-2b>
不明者忠¶臣之過歟臣道不軌者烈士之過歟昔者先
皇宴駕留其顧託将¶以萬務殷廣令陛下兼知政事雖
唐堯虞舜居其位而共工伯鯀¶在其朝間陛下骨血之
恩阻陛下母子之愛愚臣謂聖情以運祚¶将衰極斯大
節天下之人謂陛下微弱李氏貪天之功何以年在¶耄
倦而不能復子明辟使忠言莫進姦佞成朋夷狄紛擾
屠害黎¶庶陛下雖納隍興念亦何能救此生靈臣聞天
下者神堯文皇之¶天下也昔有隋失馭小人道長羣雄
<pb:KR4h0024_WYG_028-3a>
駭鹿四海瞻烏皇唐親事戎¶旃鳯翔參野削平㝢縣龍
飛踐極歃血為盟指河為誓非李氏不<md:KR4h0024_SBCK_028-2a>¶王非功臣不封
陛下雖居正統實因唐氏舊基故詩曰惟鵲有巢¶惟鳩
居之此言雖小可以喻大陛下自坤生徳乘乾作主豈
不以¶上符天意下順人心東宫昔在諒陰相王又非長
子陛下恐宗祀¶中絶所以應其謳歌當今太子追迴年
徳俱盛陛下貪其寳位而¶忘母子深恩臣聞京邑翼翼
四方所視陛下蔽太子之元良枉太¶子之神器何以敎
<pb:KR4h0024_WYG_028-3b>
天下母慈子孝焉何能使天下移風易俗焉惟¶陛下思
之将何聖顔以見唐家宗廟将何誥命以謁大帝墳陵
陛¶下何故日夜積憂不知鐘鳴漏盡臣愚以為天意人
事還歸李家¶陛下雖安天位殊不知物極則反器滿則
傾故語曰當斷不斷反¶受其亂此之謂也陛下不如髙
揖樞務自怡聖躬命史臣以書之¶令樂府以歌之斯亦
太平之盛事也臣聞見過不諫非忠臣也畏¶死不言非
勇士也臣何惜一朝之命而不安萬乗之國哉故曰苟
<pb:KR4h0024_WYG_028-4a>
利國家雖死可矣願陛下暫輟萬務詳臣愚見陛下若
以臣為忠¶則從諫如流擇是而用若以臣為不忠則斬
取臣頭以令天下<md:KR4h0024_SBCK_028-2b>¶　　請減去濫食封邑䟽　　　　　韋嗣立¶
臣聞國無九年之儲家無三年之蓄家非其家國非其
國也故知¶立國立家皆資於儲蓄也夫水旱之災關之
隂陽運數非人智力¶所能及也堯遭大水湯遭大旱則
知仁聖之君亦所不免當此時¶百姓不至於困弊者有
<pb:KR4h0024_WYG_028-4b>
積也今陛下倉庫之内比稍空竭尋常用¶度不支一年
儻有水旱人須賑給徵發時動兵要資裝則将何以¶備
之其縁倉庫不實妨於政化者觸類而是臣竊見食封
之家其¶數甚衆昨略問户部云用六十餘萬丁一丁兩
匹即是一百二十¶萬已上匹臣頃在太府知每年庸調
絹數多不過百萬少則七八¶十萬以來比諸封家所入
全少儻有蟲霜旱潦曾不半在國家支¶供何以取給臣
聞自封茅土裂山河皆須業著經綸功申草昧然¶後配
<pb:KR4h0024_WYG_028-5a>
宗廟之享承帶礪之恩皇運之初功臣共定天下當時
食封¶纔只三二十家今以尋常特恩遂至百家已上國
家租賦大半私¶門則資用有餘國家則支計不足有餘
則或致奢僣不足則坐致<md:KR4h0024_SBCK_028-3a>¶憂危制國之方豈謂為得封
户之物諸家自徵或是官典或是奴¶僕多挾勢逞威陵
突州縣凡是封户不勝侵漁或輸物多索裹頭¶或相知
要取中物百姓怨歎遠近共知復有因將貨易轉更生
舉¶徴打紛紛曾不寧息貧乏百姓何以克堪若必限丁
<pb:KR4h0024_WYG_028-5b>
物送太府封¶家但於左藏請受不得輙自徴催則必免
侵漁人兾蘇息¶
　　論職官多濫䟽¶　　　　　　　韋嗣立
臣聞設官分職量才置吏此本於理人而務安之也故
書曰在知¶人在安民知人則哲能官人安民則惠黎民
懐之能哲而惠何憂¶乎驩兠何畏乎有苖者是也則明
官得其人而天下自理矣古者¶取人必先採鄉曲之譽
然後辟於州郡州郡有聲然後辟於五府¶才著五府然
<pb:KR4h0024_WYG_028-6a>
後升之天朝此則用一人所擇者甚悉擢一士所厯¶者
甚深子産曰譬有美錦不使人學製之此明用人不可
不審擇¶也用得其才則治非其才則亂治亂所繫焉可
不深擇之哉今之¶取人有異此道多未甚試效即頓至
遷擢夫競趨者人之常情僥<md:KR4h0024_SBCK_028-3b>¶倖者人之所趣而今務進
不避僥倖者接踵比肩布於文武之列¶有文者用理内
外則有回邪贓汚上下敗亂之憂有武者用將軍¶戎則
有庸懦怯弱師旅喪亡之患補授無限貟闕不供遂至
<pb:KR4h0024_WYG_028-6b>
員外¶置官數倍正闕曹署典吏困於祗承府庫倉儲竭
於資俸國家大¶事豈甚於此古者懸爵待士唯有才者
得之若任以無才則有才¶之路塞賢人君子所以遁跡
銷聲常懐歎恨者也且賢人君子守¶於正直之道遠於
僥倖之門若僥倖開則賢者不可復出矣賢者¶遂退若
欲求人安化洽復不可得也人若不安國將危矣陛下
安¶可不深慮之¶
　　請選舉擇賢才䟽　　　　　　薛　登
<pb:KR4h0024_WYG_028-7a>
臣聞國以得賢為寳臣以舉士為忠是以子皮之讓國
僑鮑叔之¶推管仲燕昭委兵於樂毅苻堅託政於王猛
子産受國人之謗夷¶吾貪共賈之財昭王錫路馬以止
䜛永固戮樊世以除譖處猜嫌¶而益信行間毁而無疑
此由黙而識之委而察之深也至若宰我<md:KR4h0024_SBCK_028-4a>¶見愚於宣尼
逢萌被知於文叔韓信無聞於項氏毛遂不齒於平¶原
此失士之故也是以人主受不肖之士則政乖得賢良之
佐則時¶㤗故堯資八元而庶績其理周任十亂而天下
<pb:KR4h0024_WYG_028-7b>
和平由是言之則¶知士不可不察而官不可妄授也何
者比來舉薦多不以才假譽¶馳聲互相推奨希潤身之
小計忘臣子之大猷非所以報國求賢¶副陛下翹翹之
望者也臣竊窺古之取士實異於今先觀名行之¶源考
其鄉邑之譽崇禮讓以勵已明節義以標信以敦朴為
先最¶以雕蟲為後科故人崇勸讓之風士去輕浮之行
希仕者必修貞¶確不㧞之操行難進易退之規衆議以
定其高下郡將難誣於曲¶直故計貢之賢愚即州將之
<pb:KR4h0024_WYG_028-8a>
榮辱穢行之彰露亦鄉人之厚顔是¶以李陵降而隴西
慙干木隱而西河美故名勝於利則小人之道¶消利勝
於名則貪暴之風扇是知化俗之本須擯輕浮昔兾缺
以¶禮讓升朝則晉人知禮文翁以儒林奨俗則蜀士多
儒燕昭好馬¶則駿馬來庭葉公好龍則真龍入室由是
言之未有上之所好而<md:KR4h0024_SBCK_028-4b>¶下不從其化者也自七國之季
雖雜從横而漢代求才猶徴百行¶是以禮節之士敏德
自修閭里推高然後為府寺所辟魏氏取人¶尤愛放逹
<pb:KR4h0024_WYG_028-8b>
晉宋之後秖重門資為奬人求官之風乖授職惟賢之¶
義有梁薦士雅愛屬辭陳氏簡賢特珍賦詠故其俗以
詩酒為重¶不以修身為務逮至隋室餘風尚存開皇中
李諤論之於文帝曰¶魏之三祖更好文辭忽君人之大
道好雕蟲之小藝連篇累牘不¶出月露之形積案盈箱
唯是風雲之狀代俗以此相高朝廷以兹¶擢士故文筆
日繁其政日亂帝納李諤之策由是下制禁斷文筆¶浮
辭其年泗州刺史司馬㓜之以表不典實得罪於是風
<pb:KR4h0024_WYG_028-9a>
俗改勵¶政化大行煬帝嗣興又變前法置進士等科於
是後主之徒復相¶放傚因陋就寡赴速邀時緝綴小文
名之䇿學不以指實為本而¶以浮虛為貴有唐纂厯雖
漸革於前非陛下君臨思察才於共理¶樹本崇化唯在
旌賢今之舉人有乖茂實鄉議決小人之筆行修¶無長
者之論䇿第喧競於州府祈恩不勝於拜伏或明制䜛
出試<md:KR4h0024_SBCK_028-5a>¶遣搜𫾻驅馳府寺之門出入王公之第上啓陳詩
唯希咳唾之澤¶摩頂至足兾荷提攜之恩故俗號舉人
<pb:KR4h0024_WYG_028-9b>
皆稱覔舉覔為自求之稱¶未是人知之辭察其行而度
其材則人品於兹見矣徇已之心切¶則至公之理乖貪
仕之性彰則亷潔之風薄是知府命雖高異叔¶度勤勤
之讓黄門已貴無秦嘉耿耿之辭縱不能挹已推賢亦
不¶肯待於三命豈與夫白駒皎皎不雜風塵束帛戔戔
榮高物表校¶量其廣狹也是以耿介之士羞自㧞而致
其辭循常之人舍其踈¶而取其附故選司補署諠然於
禮闈州貢賔王紛諍於階闥謗議¶雜合浸以成風夫競
<pb:KR4h0024_WYG_028-10a>
榮者必有競利之心謙遜者亦無貪賄之累¶自非上智
焉能不移在於中人理由習俗若重謹厚之士則懐禄¶
者必崇德以潔已若開趨競之門則邀仕者皆戚施而
附㑹附㑹¶則百姓罹其弊潔已則兆庶䝉其福故風化
之漸靡不由兹今訪¶鄉閭之談唯秖歸於里正縱使名
虧禮則罪挂刑章或冐籍以偷¶資或邀勲而竊級假其
不義之賂則是無犯鄉閭豈得比郭有道<md:KR4h0024_SBCK_028-5b>¶之銓量茅容
望重裴逸人之賞㧞夏統名高語其優劣也秖如才¶應
<pb:KR4h0024_WYG_028-10b>
經邦之流唯令試䇿武能制敵之例秖驗彎弧若其文
擅清竒¶便充甲第藻思微減旋即告歸以此收人恐乖
事實何者樂廣假¶筆於潘岳靈運辭高於穆之平津文
劣於長卿子建筆麗於荀彧¶若以射䇿為最則潘謝曹
馬必居孫樂之右若使恊贊機猷則安¶仁靈運亦無禆
附之益由此言之不可一槩而取也至如武藝則¶趙雲
雖勇資諸葛之指撝周勃雖雄乏陳平之計略使樊噲
居蕭¶何之任必無指蹤之機使蕭何入戱下之軍亦無
<pb:KR4h0024_WYG_028-11a>
免主之效鬬將¶長於摧鋒謀將審於料事是以文淵聚
米知隗囂之可圖陳湯屈¶指識烏孫之自解八難之謀
設高祖追慙於酈生九拒之計窮公¶輸息心於伐宋謀
將不長於弓馬良將寧資於射䇿豈與夫元長¶自表妄
飾辭鋒曹植題章虛飛麗藻校量其可否也伏願陛下
降¶明制頒峻科千里一賢尚不為少僥倖冐進須立隄
防斷浮虛之¶飾辭收實用之良䇿不取無稽之說必求
忠讜之言文則試以效<md:KR4h0024_SBCK_028-6a>¶官武則令其守禦始既察言觀
<pb:KR4h0024_WYG_028-11b>
行中亦循名責實自然僥倖濫吹¶之伍無所藏其妄庸
故晏嬰云舉之以語考之以事寡其言而多¶其行拙於
文而工於事此取人得賢之道也其有武藝超絶文鋒¶
挺秀有效技之褊用無經國之大才為軍鋒之爪牙作
辭賦之標¶凖自可試凌雲之䇿練穿札之工承上命而
賦甘泉禀中軍而令¶赴敵既有隨才之任必無負乘之
憂臣謹按呉起臨戰左右進劍¶呉子曰夫提鼔揮桴臨
難決疑此將事也一劔之任非將事也謹¶按諸葛亮臨
<pb:KR4h0024_WYG_028-12a>
戎不親戎服頓蜀兵於渭南宣王持勁卒不敢當此¶豈
弓矢之用也謹按楊德意誦長卿之文武帝曰恨不得
與此人¶同時及相如至終於文園令不以公卿之位處
之者蓋非其所任¶故也謹案漢法所舉之主終身保任
揚雄之坐田議責其冐薦成¶子之居魏相酬於得賢賞
罰之令行則請謁之心絶退讓之義著¶則貪競之路銷
自然朝廷無爭禄之人選司有撝謙之士仍請寛¶立年
限容其採訪簡汰堪用者令其試守以觀能否叅驗行
<pb:KR4h0024_WYG_028-12b>
事以<md:KR4h0024_SBCK_028-6b>¶别是非不實免王丹之官得人加翟璜之賞自然
見賢不隱食禄¶不專則荀彧進鍾繇郭嘉劉陶薦李膺
朱穆勢不云遠有稱職者¶受薦賢之賞濫舉者抵欺罔
之罪自然舉得賢行則君子之道長¶矣¶
　　條奏貢舉䟽　　　　　　　　楊　綰¶
國之選士必籍賢良蓋取孝友純備言行敦實居常育
德動不違¶仁體忠信之資履謙恭之操藏器則未嘗自
伐虛心而所應必誠¶夫如是故能率已從政化人鎮俗
<pb:KR4h0024_WYG_028-13a>
者也自叔世澆詐兹道&KR1051;微爭¶尚文辭互相矜衒馬卿
浮薄竟不偶於任用趙壹虛誕終取擯於¶鄉閭自時厥
後其道彌盛不思實行皆徇空名敗俗傷教備載前¶史
古人比文章於鄭衛蓋有由也近煬帝始置進士之科
當時猶¶試䇿而已至高祖朝劉思立為考功貟外郎又
奏進士加雜文明¶經加帖經從此積弊&KR1051;而成俗㓜能
就學皆誦當代之詩長而慱¶文不越諸家之集遞相黨
與用致虛聲六經則未嘗開巻三史則<md:KR4h0024_SBCK_028-7a>¶皆同挂壁况復
<pb:KR4h0024_WYG_028-13b>
徴以孔門之道責其君子之儒者哉祖習既深奔¶競為
務矜藝者曾無愧色勇進者但欲凌人以毁讟為常談
以向¶背為己任投刺干謁驅馳於要津露才揚已喧騰
於當代古之賢¶良方正豈有如此者乎朝之公卿以此
待士家之長老以此埀訓¶欲其返淳朴懐禮讓守忠信
識亷隅何可得也譬之於水其流已¶濁若不澄本何當
復清方今聖德御天再寧寰宇四海之内顒顒¶向化皆
延頸舉踵思聖朝之理也不以此事而理之則太平之
<pb:KR4h0024_WYG_028-14a>
政¶又乖矣凡國之大柄莫不先擇下臣古先哲后皆側
席待賢今之¶取人令将牒自舉非經國之體也望請依
古制縣令察孝亷審知¶在鄉閭有孝悌及信義亷恥之
行加以經業才堪䇿試者以孝亷¶為名薦之於州刺史
當以禮待之試其所通之學其通者送名於¶省自縣至
省不得令舉人輙自陳牒比來有到狀保辨識牒等一¶
切並停其所習經左傳公羊榖梁禮記周禮儀禮尚書
毛詩周易¶任通一經務取深義奥㫖通諸家之義試日
<pb:KR4h0024_WYG_028-14b>
差諸司官有儒學者<md:KR4h0024_SBCK_028-7b>¶對問毎經問義十條問畢對䇿三
道其䇿皆問古今理體及當時¶要務取堪行用者其經
義并䇿全通為上第望付吏部便與官其¶經義通八䇿
通二為中第與出身下第罷歸其明經比試帖經例¶非
古義皆誦帖括兾圖僥倖并近有道舉亦非理國之體
望請與¶明經進士並停其國子監舉人亦請准此如有
行業不著所由妄¶相推薦請量加貶黜所兾數年之間
人倫一變既歸實學當識大¶猷居家者自修德業從政
<pb:KR4h0024_WYG_028-15a>
者皆知亷恥浮競自止敦龎自勸教人¶之本實在兹焉
事若施行即别立條例詔左右丞諸司侍郎御史¶大夫
中丞給舍同議聞奏¶
　　議楊綰條奏貢舉䟽　　　　　賈　至¶
謹按夏之政尚忠殷之政尚敬周之政尚文然則文與
忠敬皆統¶人之行也且夫述行美極人文人文興則忠
敬存焉是故前代以¶文取士本文行也由辭以觀行則
及辭也宣父稱顔子不遷怒不¶貳過謂之好學至乎修
<pb:KR4h0024_WYG_028-15b>
春秋則游夏之徒不能措一辭不亦明乎<md:KR4h0024_SBCK_028-8a>¶間者禮部取
人有乖斯義易曰觀乎人文以化成天下關睢之義¶曰
先王以是經夫婦成孝敬厚人道美教化移風俗蓋王
政之所¶由廢興也故延陵聽樂知諸侯之存亡今試學
者以帖字為精通¶而不窮旨義豈能知遷怒貳過之道
乎考文者以聲病為是非而¶務澤浮豔豈能知移風易
俗化天下之事乎是以上失其源而下¶襲其流乘流波
蕩不知所止先王之道莫能行也夫先王之道消¶則小
<pb:KR4h0024_WYG_028-16a>
人之道長小人之道長則亂臣賊子由是生焉臣弑其
君子¶弑其父非一朝一夕之故其所來者漸矣漸者何
謂志信之陵頽¶恥尚之失所末學之馳騁儒道之不舉
四者皆由取士之失也夫¶一國之事繫一人之本謂之
風賛揚其風繫卿大夫也卿大夫何¶常不出於士乎今
取士試之小道而不以逺者大者使干禄之徒¶趨馳末
術是誘導之差也夫以蝸蚓之餌雜埀滄海而望呑舟
之¶魚至不亦難乎所以食埀餌者皆小魚就科目者皆
<pb:KR4h0024_WYG_028-16b>
小藝四人之¶業士最關於風化近代趨仕靡然向風致
使禄山一呼而四海震<md:KR4h0024_SBCK_028-8b>¶蕩思明再亂而十年不復向使
禮讓之道𢎞仁義之風著則忠臣¶孝子比屋可封逆節
不得而萌也人心不得而摇也且夏有天下¶四百載禹
之道喪而殷始興焉殷有天下六百祀湯之法棄而周¶
始興焉周有天下八百年文武之政廢而秦始并焉觀
三代之選¶士任賢皆考實行故能風俗淳一運祚長逺
秦坑儒士二代而亡¶漢興雜三代之政𢎞四科之舉西
<pb:KR4h0024_WYG_028-17a>
京始振經術之學東都終持名¶節之行至有近戚竊位
强臣擅權弱主孤立母后專政而社稷不¶隕終彼四百
豈非學行扇化於鄉里哉厥後文章道弊尚於浮侈¶取
士術異苟濟一時自魏至隋僅四百載三光分景九州
阻域竊¶號僣位德義不修是以子孫速顛享國咸促國
家革魏晉梁隋之¶弊承夏殷周漢之業四隩既宅九州
攸同覆燾亭育合德天地安¶有捨皇王舉士之道蹤亂
代取人之術此公卿大夫之辱也楊綰¶所奏實為正論
<pb:KR4h0024_WYG_028-17b>
然自典午覆敗中原版蕩戎狄亂華衣冠遷徙南¶北分
裂人多僑處聖朝一平區宇尚復因循版圖則張閭井
未設<md:KR4h0024_SBCK_028-9a>¶士居鄉土百無一二因縁官族所在耕築地望繫
之數百年之外¶而身皆東西南北之人焉今欲依古制
鄉舉里選猶恐取士之未¶盡也請兼廣學校以𢎞訓誘
今兩京有太學州縣有小學兵革一¶動生徒流離儒臣
師氏禄廩無向貢士不稱行實胄子何嘗講習¶獨禮部
每歳擢甲乙之第謂𢎞奨擢不甚謬哉秖足長浮薄之
<pb:KR4h0024_WYG_028-18a>
風¶啓僥倖之路矣其國子慱士等望加貟數厚其禄秩
選通儒碩生¶閒居其職十道大郡量置太學館令慱士
出外兼領郡官召置生¶徒依乎故事保桑梓者鄉里舉
焉在流寓者庠序推焉朝而行之¶夕見其效如此則青
青不復興刺擾擾由其歸本矣人倫之始王¶化之先不
是過也¶
　　諌高祖不以伶人為近侍䟽　　李　綱¶
臣按周禮均工樂官不得厠於仕伍雖復才如子野妙
<pb:KR4h0024_WYG_028-18b>
等師襄皆¶身終子繼不易其業故魏武使禰衡擊鼔衡
先觧朝服露體而擊¶之云不敢以先王法服為伶人之
衣惟齊高緯封曹妙逹為王授<md:KR4h0024_SBCK_028-9b>¶安馬駒為開府既招物
議大斁彞倫有國有家者以為殷鑒方今¶新定天下開
太平之業起義功臣行賞未徧高才碩學猶滯草萊¶而
先令舞胡致位五品鳴玉曵組趨馳廊廡故非創業垂
統貽則¶子孫之道也¶
　　諌除濫刑䟽　　　　　　　　朱敬則
<pb:KR4h0024_WYG_028-19a>
臣聞李斯之相秦也行申商之法重刑名之家杜私門
張公室棄¶無用之費損不急之官惜日愛功疾耕急戰
人繁國富乃屠諸侯¶此救弊之術也故曰刻薄可施於
進趨變詐可陳於攻戰兵猶火¶也不戢將自焚况鋒鏑
已銷石城又毁諒可易之以寛泰潤之以¶淳和八風之
樂以柔之三代之禮以導之秦既不然滛虐滋甚徃¶而
不返卒至土崩此不知變之禍也陸賈叔孫通之事漢
王也當¶滎陽成臯之間糧饋已窮智勇俱困不敢開一
<pb:KR4h0024_WYG_028-19b>
說效一竒惟進豪¶猾之才薦貪暴之客及區宇適平干
戈向戢金鼔之聲未歇傷痍¶之痛尚聞二子顧盻綽有
餘態及陳詩書說禮樂開王道謀帝圖<md:KR4h0024_SBCK_028-10a>¶高皇帝忿曰吾
以馬上得之安事詩書乎對曰馬上得之可馬上¶理之
乎高皇黙然於是陸賈著新語叔孫通定禮儀始知天
子之¶尊此知變之善也向使高皇排二子而不教置詩
書而不顧重攻¶戰之吏尊首級之材複道爭功張良已
知其變拔劔擊柱吾屬不¶得無謀即晷漏難逾何二十
<pb:KR4h0024_WYG_028-20a>
帝乎亡秦是續何二百年乎故曰仁¶義者聖人之蘧廬
禮經者先王之陳迹然則祝辭向畢芻狗須投¶淳精已
流糟粕可棄仁義尚捨況輕此者乎自文明草昧天地
屯¶蒙二叔流言四凶構難不設鉤距無以應天順人不
切刑名不可¶摧姦息暴故置神器開吉端曲直之影必
呈包藏之心盡露神道¶助直無罪不除人心保寧無妖
不戮以兹妙筭窮造化之幽深用¶此神謀入天人之祕
術故能計不下席聽不出闈蒼生晏然紫宸¶易主大哉
<pb:KR4h0024_WYG_028-20b>
偉哉無得而稱也豈比造攻鳴條大戰牧野血變草木¶
頭折不周可同年而語乎然而急趨無善迹促柱少和
聲拯溺不¶規行療飢非鼎食即向時之妙䇿乃當今之
芻狗也伏願覽秦漢<md:KR4h0024_SBCK_028-10b>¶之得失考時事之合宜審糟粕之
可遺覺蘧廬之須毁見機而作¶豈勞終日乎陛下必不
可偃蹇太平徘徊中路伏願改法制立章¶程下恬愉之
辭流曠蕩之澤斷萋菲之牙角頓姦險之鋒芒塞羅¶織
之源掃朋黨之迹使天下蒼生坦然大恱豈不樂哉
<pb:KR4h0024_WYG_028-21a>
　　論刑法多濫䟽　　　　　　　韋嗣立¶
臣竊甞聞之在堯舜之日畫其衣冠當文景之時幾致
刑措厯兹¶千載以為美談臣伏惟陛下睿哲欽明窮神
知化自軒昊以降莫¶之與京獨有徃之論法或未盡善
皆由主司姦兇惑亂視聽尋而¶陛下聖察具詳之矣然
竟未能明其本源察其前事今天下萬姓¶識陛下本心
尚使四海多銜寃之人九泉有抱痛之鬼臣誠愚暗¶不
識大綱請為陛下始末而言其事楊豫之後刑獄漸興
<pb:KR4h0024_WYG_028-21b>
用法之¶伍務於窮竟連坐相牽數年不絶遂使巨姦大
猾伺隙乗間内包¶犲狼之心外示鷹鸇之跡隂圖潛結
共相影㑹構似是之言成不¶赦之罪皆深為巧誣恣行
楚毒人不勝痛便乞自誣公卿士庶連<md:KR4h0024_SBCK_028-11a>¶頸受戮道路籍
籍雖知非辜而鍜錬已成辯占皆合縱臯陶為理¶于公
定刑則謂汚宫毁柩猶未塞責雖陛下仁慈哀念恤獄
緩死¶及覽辭狀便已周密皆謂勘鞫得情是其實犯雖
欲寛捨其如法¶何於是小乃身誅大則族滅相縁共坐
<pb:KR4h0024_WYG_028-22a>
者不可勝言此豈宿搆讎¶嫌將申報復皆圖苟成功效
自求官賞當時稱傳謂為羅織其中¶䧟刑得罪者雖有
敏識通才被告言者便遭枉抑心徒痛其怨酷¶口莫能
以自明或受誅夷或遭殛竄並甘心引分赴之如歸故
知¶弄法侮文傷人實甚賴陛下特迴聖察昭然詳䆒周
興丘勣之類¶𢎞義俊臣之徒皆相次伏誅事暴遐邇而
朝野慶泰若再覩陽和¶且如仁傑元忠俱罹枉䧟被勘
鞫之際亦皆已自誣向非陛下至¶明垂以省察則葅醢
<pb:KR4h0024_WYG_028-22b>
之戮已及其身欲望輸忠聖代安可復得陛¶下擢而升
之各為良輔國之棟榦稱此二人何乃前非而後是哉¶
誠由枉䧟與甄明耳臣但恐徃之得罪者多並皆此流
則向時之¶流其數甚衆昔殺一孝婦尚或降災而濫者
蓋多寧無怨氣怨氣<md:KR4h0024_SBCK_028-11b>¶上逹則水旱所興欲望歳登不可
得也陛下儻𢎞天地之大德施¶雷雨之深仁歸罪於削
刻之徒降恩於枉濫之伍自垂拱已來大¶辟罪已下常
赦所不原者罪無輕重一皆原洗被以昭蘇伏法之¶輩
<pb:KR4h0024_WYG_028-23a>
追還官爵緣累之徒普霑恩造如此則天下皆知比所
䧟罪元¶非陛下之意咸是虐吏之辜幽明歡欣則感通
和氣和氣下降則¶風雨以時風雨以時則五榖豐稔歳
既稔矣人亦安矣太平之美¶亦何逺哉伏願陛下深察¶
　　請不改反逆縁坐刑名䟽　　　崔仁師¶
自昔羲農以降爰及唐虞或設言而人不犯或畫像而
下知禁三¶代之盛泣辜解網父子兄弟罪不相及咸臻
至理俱為稱首及其¶叔代亂獄滋繁周之季年不勝其
<pb:KR4h0024_WYG_028-23b>
弊烈火原於子産峭澗起於安¶于韓季申商爭持急刻
叅夷相坐始於此也秦用其法遂至土崩¶漢高之務寛
大未為盡善文帝之存仁厚仍多涼徳遂使新垣族¶滅
信越葅醢見嗤良史謂之過刑晉魏至隋雖有損益凝
脂猶密<md:KR4h0024_SBCK_028-12a>¶秋荼尚煩皇上爰發至仁念兹刑憲酌前王之
令典採徃哲之嘉¶猷革弊蠲苛可大可乆仍降綸綍頒
之九區故得斷獄數簡手足¶有措刑清化治未有不安
忽以暴秦酷法為隆周中典&KR0446;惻隱之¶情反惟行之令
<pb:KR4h0024_WYG_028-24a>
進退叅詳未見其可且父子天屬昆季同氣誅其¶父子
足累其心此而不顧何愛兄弟既欲改法請更審量¶
　　彈李義府䟽　　　　　　　　王義方¶
義府擅殺寺丞陛下雖已釋放臣不應更有鞫劾然天
子置三公¶九卿二十七大夫八十一元士本欲水火相
濟鹽梅相成然後庶¶績咸熈風雨交泰則知人主不得
獨謂皆由聖㫖昔唐堯至聖失¶之於四兇漢祖深仁失
之於陳豨光武聦明寛恕失之於逢萌魏¶武勇略英雄
<pb:KR4h0024_WYG_028-24b>
失之於張邈此並英傑之主莫不失之於前得之於¶後
陛下繼聖撫有萬邦蠻陬夷落猶懼刑網況輦轂咫尺
姦臣肆¶虐殺一六品寺丞足使忠臣抗憤義士扼腕縱
令正義自取絞縊¶此事彌不可容便是畏義府之權勢
能殺身以滅口此則生殺之<md:KR4h0024_SBCK_028-12b>¶威上非主出賞罰之柄下
移姦回臣聞履霜堅冰積小成大請乞¶重勘當畢正義
致死之由雪寃氣於幽泉誅姦臣於白日對仗叱¶義府
不退義方三叱上既無言義府趨出義方乃讀彈文曰
<pb:KR4h0024_WYG_028-25a>
義府¶善柔成性佞媚為心昔事馬周分桃見寵後交劉
洎割䄂承恩生¶其羽翼長其光價因縁際㑹遂階通逹
不能盡忠端節對敭王休¶䇿蹇勵駑祗奉皇眷而反慿
附城社蔽虧日月請託公行交遊羣¶小貪冶容之好原
有罪之淳于恐漏洩其謀殞無辜之正義雖挾¶山超海
之力望此猶輕迴天轉日之威方斯更劣此如可恕孰
不¶可容金風戒節玉露啓途霜簡與秋典共清忠臣將
鷹鸇並擊請¶除君側少答鴻私碎首玉階庶明臣節伏
<pb:KR4h0024_WYG_028-25b>
請付法推斷以申典憲¶
　　彈義成軍節度使李聽䟽　　　周太𤣥¶
臣聞賞罰不明無以示天下是非一貫無能建大中臣
竊見義成¶軍節度使李聽位極寵榮心無報效朝廷資
其承籍委以統戎俾¶代憲誠付之雄鎮揔三萬貔貅之
衆兼兩藩節制之權兾其俯安<md:KR4h0024_SBCK_028-13a>¶危疑上副恩遇况陛下
授以神筭假以天威入魏之期剋日先定¶而李聽擁旄
觀望按甲遷延熒惑人事逗撓軍政遂使憲誠䧟於¶屠
<pb:KR4h0024_WYG_028-26a>
戮亂衆肆其姦兇由是六郡無依全師喪敗委貝州而
不守燒¶劫無遺望棧口而疾馳狼狽就道自圖苟免不
憚包羞蔑棄朝章¶有同兒戱魏州之亂職聽之由論其
負恩萬死猶幸伏以封常清¶河南失律斬於關門高霞
寓唐鄧破傷投諸遐裔渾鎬節制易定¶苦戰而兵力不
支袁滋逗留西川欲進而兇渠尚在或親當矢石¶或躬
履艱危勢屈賊鋒竟申朝典未甞貸法必振皇威今李
聽罪¶惡流聞中外憤惋比之常清等軰萬萬過之若陛
<pb:KR4h0024_WYG_028-26b>
下猶視含𢎞不¶寘極法臣等恐憲章墜地天下寒心伏
望付之法司以正刑典¶
　　請誅程元振䟽　　　　　　　柳　伉¶
臣出身事君忝備近密夙有志願銘之在心若遭艱危
必死王事¶當今日之際是臣死之秋將死之言庶禆萬
一特乞陛下少垂聽¶覽則甘就鼎鑊且天生四夷皆習
戰鬬輕走易北獨有犬戎數萬<md:KR4h0024_SBCK_028-13b>¶之師犯關度隴歴秦渭
牧邠涇曽不血刄直至城闕館穀尚有三¶載緜地數踰
<pb:KR4h0024_WYG_028-27a>
千里謀臣不為陛下陳一言武士不為陛下效一戰¶各
攜卒伍剽劫閭閻汗辱宫闈燒焚陵寢者何故此將帥
之心叛¶陛下也自朝義東滅迴紇北歸陛下以為智力
所能神明所賛委¶權近貴失意元勲日引月長浸成大
禍陛下侍臣載路多士盈庭¶竟無一人折檻牽裾犯顔
迴慮至使北捐汾浦西失秦川者何故¶此公卿之心叛
陛下也陛下出城之日鑾駕未動京師百姓劫奪¶府庫
城外百姓更相殺戮者何故此三輔之心叛陛下也自
<pb:KR4h0024_WYG_028-27b>
九月¶二十八日聞有警急十月一日下詔徴兵至今凡
四十日矣天下¶兵一人不至何故此四海之心叛陛下
也近自京輔逺至海隅文¶武百寮志皆離叛雖有朝恩
戮力陜郡堅城陛下獨能長守社稷¶乎今臣所言四者
皆叛陛下以為虛耶實邪若以為實陛下以今¶日之事
為安邪危邪若以為危陛下豈得高枕而卧不決大計
臣¶聞良醫之療病也必審觀病源當病授藥若不當病
療之無益陛<md:KR4h0024_SBCK_028-14a>¶下知今日之病何因至此臣實知之請言
<pb:KR4h0024_WYG_028-28a>
其故何者天下之心皆¶恨陛下不練士卒踈逺賢良委
任宦官離間將相以至於此陛下¶必欲救今日之急存
宗廟社稷即請斬元振之首懸示天下盡出¶内使配隸
諸州以朝恩勲勞留在左右仍以神䇿兵馬廽付漢官¶
使朝臣百寮每日坐議左右使令盡用文武然後大下
明詔削去¶尊號引過歸已深自刻責誓與下寮将相率
德勵行後宫嬪妃且¶移别院與宰相已下晝夜論政下
詔云若天下勲臣知予自新許¶予改過即召募將士來
<pb:KR4h0024_WYG_028-28b>
赴朝廷若以為舊惡未悛修身有闕則帝¶王大器敢妨
聖賢聽天下所徃也陛下若納臣此言行臣所請一¶月
之内天下兵馬若不雲集闕下臣請闔門寸斬以謝陛
下伏乞¶陛下讀臣此表一二十徧親與朝廷商量事若
可行則自處置不¶用露臣此表臣今日上表即知萬死
但願行之死無所恨陛下若¶違臣所請更無長䇿社稷
重事伏惟陛下審圖之<md:KR4h0024_SBCK_028-14b>¶　唐文粹巻二十八

<pb:KR4h0024_WYG_029-1a>
欽定四庫全書
　唐文粹卷<md:KR4h0024_SBCK_029-1a>¶二十九¶
　　　　　　　　　　　　　宋　姚鉉　編¶
　　表奏書䟽已
