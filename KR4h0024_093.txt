# -*- mode: mandoku-view -*-
#+TITLE: 唐文粹
#+DATE: 2015-09-23 10:32:10
#+PROPERTY: JUAN 93


　　　唐著作佐郎顧況文集序(皇甫湜/)¶
　　　　唐太常寺協律郎李賀歌詩序(杜牧/)¶
　　　　唐四門助教歐陽詹文集序(李貽孫/)
<pb:KR4h0024_WYG_093-1b>
　　　　唐太子校書李觀文集序(陸希聲/)¶
　　　　唐揚州功曹蕭頴士文集序(李華/)¶
　　　　唐崔公山池後集序(李翰/)¶
　　　　唐東臯子集序(吕才/)¶
　　　　刪東臯子集序(陸淳/)¶
　　　　唐中嶽宗元先生吳筠尊師文集序(權徳輿/)¶
　　　　唐釋靈澈上人文集序(劉禹錫/)<md:KR4h0024_SBCK_093-1b>¶　　　　篋中集序(元結/)
<pb:KR4h0024_WYG_093-2a>
　　　　唐容州經畧使元結文編後序(李商隠/)¶
　　　　樊川文集後序(裴延翰/)¶
　　　　毗陵集後序(梁肅/)¶
　　　　題栁栁州集後(司空圖/)¶
　　　　唐大理評事楊君文集後序(栁宗元/)¶
　　　　注愍征賦後述(司空圖/)¶
　　唐故著作佐郎顧況集序　　　皇甫湜¶
吳中山泉氣状英淑怪麗太湖異石洞庭朱實華亭清
<pb:KR4h0024_WYG_093-2b>
唳與虎丘¶天竺諸佛寺鈎綿秀絶君出其中間翕輕清
以為性結泠汰以為¶質喣鮮榮以為詞偏於逸歌長句
駿發踔厲往往若穿天心出月¶脇意外驚人語非尋常
所能及最為快也李白杜甫已死非君将¶誰與哉君字
逋翁諱況以文入仕其為人類其詞章嘗從韓晉公¶於
江南為判官驟成其磊落以績入佐著作不能慕順為
衆所排為江<md:KR4h0024_SBCK_093-2a>¶南郡丞累嵗脱縻無復北意起屋於茅山
意飄然若将續古三仙¶以九十夀卒湜以童子見君揚
<pb:KR4h0024_WYG_093-3a>
州孝感寺君披黄衫白絹&KR0008;頭眸子瞭¶然烱烱清立望
之真白圭振鷺也既接歡然以我為揚雄孟軻顧¶恨不
及見三十年於兹矣知音之厚曷常忘諸去年從丞相
涼公¶襄陽有曰顧非熊生者在門訊之即君之子也出
君之詩集二十¶巻泣請予發之涼公適移蒞宣武軍余
装歸洛陽諾而未副今又稔¶矣生来速文乃題其集之
首為序¶
　　唐太常寺奉禮郎李賀歌詩集序　杜　牧
<pb:KR4h0024_WYG_093-3b>
太和五年十月中半夜時舎外有疾呼傳緘書者某曰
必有異亟¶取火来及發之果集賢學士沈公子明書一
通曰我亡友李賀元¶和中義愛甚厚日夕相與起居飲
食賀且死嘗授我平生所著歌¶詩雜為四編凡若干首
數年來東西南北良為已失去今夕醉解¶不復得寐即
閲理篋帙忽得賀詩前所授我者思理往事凡與賀¶話
言嬉遊一處所一物候一日夕一觴一飯顯顯焉無有
忘棄者<md:KR4h0024_SBCK_093-2b>¶不覺出涕賀復無家室子弟得以給養䘏問常
<pb:KR4h0024_WYG_093-4a>
恨想其人詠其言¶止矣子厚於我與我為賀集序盡道
其所來由亦少解我意某其¶夕不果以書道不可明日
就公謝且曰世謂賀才絶出前讓居數¶日某深惟公曰
公於詩為深妙奇博且復盡知賀之得失短長今¶實叙
賀不讓必不能當君意如何復就謝極道所不敢叙賀
公曰¶子固若是是當慢我某因不敢辭勉為賀叙然其
甚慙唐皇諸孫賀¶字長吉元和中韓吏部亦頗道其歌
詩雲烟綿聮不足為其態也¶水之迢迢不足為其情也
<pb:KR4h0024_WYG_093-4b>
春之盎盎不足為其和也秋之明潔不¶足為其格也風
檣陣馬不足為其勇也瓦棺篆鼎不足為其古也¶時花
美女不足為其色也荒國陊殿梗莽丘隴不足為其恨
怨悲¶愁也鯨呿鼇擲牛鬼蛇神不足為其虚荒誕幻也
盖騷之苗裔理¶雖不及辭或過之騷有感怨刺懟言及
君臣理亂時有以激發人¶意乃賀所為無得有是賀能
探尋前事所以深歎恨今古未嘗經¶道者如金銅仙人
辭漢歌補梁庾肩吾宫體謡求取情状離絶逺<md:KR4h0024_SBCK_093-3a>¶去筆墨
<pb:KR4h0024_WYG_093-5a>
畦逕間亦殊不能知之賀生二十七年死矣世皆曰使
賀¶且未死少加以理奴僕命騷可也賀死後凡十五年
京兆杜某為¶其序¶
　　唐故四門助教歐陽詹文集序　李貽孫¶
歐陽君生於閩之里幼為兒孩時即不與衆童親狎行
止多自處¶年十許嵗里中無愛者每見江濵山畔有片
景可採心獨娛之常¶執巻一編忘歸於其間逮風月清
暉或暮而尚留窅不能釋不自¶知所由盖其性所多也
<pb:KR4h0024_WYG_093-5b>
未甚識文字隨人而問章句忽有一言契¶於心移日自
得長吟髙嘯不知其止也父母不識其志每常謂里¶人
曰此男子未知其㫖何如要恐不為汨沒之餓氓也未
知為吉¶邪凶邪鄉人有覽事多而熟於聞見者皆賀之
曰若此家寳也奈¶何慮之過歟自此遂日知書服聖人
之教慕愷悌之化達君臣父¶子之節忠孝之際惟恐不
及操筆屬詞其言秀而多思率人所未¶言者君道之甚
易由是振發於鄉里之間建中貞元時文詞崛興<md:KR4h0024_SBCK_093-3b>¶遂大
<pb:KR4h0024_WYG_093-6a>
振耀甌閩之鄉不聞有他人也㑹故相常衮來為福之
觀察¶使有文章髙名又性頗嗜誘進後生推㧞於寒素
中惟恐不及至¶之日比君為芝英每有一作屢加賞進
遊娛燕饗必召同席君加¶以謙儒動不踰節常公之知
又日深矣君之聲漸騰於江淮且達¶於京師矣時人謂
常公能識真尋而陸相贄知貢舉搜羅天下文¶章得士
之盛前無其倫故君名在牓中常與君同道而相上下
者¶有韓侍郎愈李校書觀洎君並數百嵗傑出人到於
<pb:KR4h0024_WYG_093-6b>
今伏之君之¶文周詳切於情故叙事重複宜其掌代文
柄以變風雅一命而卒¶天其絶乎君於貽孫言舊故之
分於外氏為一家矣故其屬文之¶内多為予伯舅所著
者有南陽孝子傳有韓城縣尉㕔壁記有與¶鄭居方書
皆可徵於集故予沖幼之嵗也拜君於外家之門太和¶
中予為福建團練副使日其子價自南安抵福州進君
之舊文共¶十編首尾凡若干首泣拜請序予以諾其命
矣而詞竟未就價㣲¶有文又早死大中六年予又為觀
<pb:KR4h0024_WYG_093-7a>
察使令訪其裔因獲其孫曰澥<md:KR4h0024_SBCK_093-4a>¶不可使歐陽氏之文遂
絶其所傳也為題其序亦以卒後嗣之願¶云¶
　　唐太子校書李觀文集序　　　陸希聲¶
貞元中天子以文化天下天下翕然興於文文之尤髙
者李元賔¶觀韓退之愈始元賔舉進士其文稱居退之
之右及元賔死退之¶之文日益髙今之言文章元賔反
出退之之下論者以元賔早世¶其文未極退之窮老不
休故能卒擅其名予以為不然要之所得¶不同不可以
<pb:KR4h0024_WYG_093-7b>
相上下者文以理為本而辭質在所尚元賔尚於辭¶故
辭勝其理退之尚於質故理勝其辭退之雖窮老不休
終不能¶為元賔之辭假使元賔後退之之死亦不能及
退之之質此所以¶不相見也夫文興於唐虞而隆於周
漢自明帝後文體寖弱以至¶於魏晉宋齊梁隋嫣然華
媚無復筋骨唐興猶襲隋故態至天后¶朝陳伯玉始復
古制當世髙之雖博雅典實猶未能全去諧靡至¶退之
乃大革流弊落落有老成之風而元賔則不古不今卓
<pb:KR4h0024_WYG_093-8a>
然自<md:KR4h0024_SBCK_093-4b>¶作一體激揚發越若絲竹中有金石聲每篇得意
處如健馬在御¶蹀蹀不能止其所長如此得不謂之雄
文哉自廣明䘮亂天下文¶集畧盡予得元賔文於漢上
惜其恐復磨滅因條次為三編論其¶意以冠於首大順
元年十月日給事中陸希聲序¶
　　唐揚州功曹蕭頴士文集序　　李　華¶
開元天寳間詞人以徳行著於時者曰河南元君徳秀
趙郡李華¶為碣以文學著於時者曰蘭陵蕭頴士字茂
<pb:KR4h0024_WYG_093-8b>
挺梁國鄱陽忠烈王¶之後曽祖某官大父某官考諱某
莒縣丞咸有位不至尊君七嵗¶能誦數經背碑覆局十
嵗以文章知名十五譽滿天下十九進士¶擢第歴金壇
尉桂州㕘軍秘書正字河南㕘軍辭官避地江左永¶王
修書請君遁逃不與相見淮南連帥表君為揚州功曹
相國諸¶道租庸使第五琦請君為介君以先世寄殞嵩
濮因之遷祔終事¶至汝南而沒春秋若干嗚呼天下儒
林為之憔悴君為金壇尉也¶㑹官不成為揚州㕘軍也
<pb:KR4h0024_WYG_093-9a>
丁家艱去官為正字親故請君著書未<md:KR4h0024_SBCK_093-5a>¶終篇御史府以
君為慢官離局奏謫罷職為河南㕘軍僚屬多嫉¶君才
名上司以吏事責君君拂衣渡江遇天下有故其髙節
深識¶皎皎如此君謂六經之後有屈原宋玉文甚雄壮
而不能經厥後¶有賈誼文詞詳正近於理體枚乗司馬
相如亦瓌麗才士然而不¶近風雅揚雄用意頗深班彪
識理張衡宏曠曹植豐贍王粲超逸¶嵇康標舉此外皆
金相玉質所尚或殊不能備舉左思詩賦有雅¶頌遺風
<pb:KR4h0024_WYG_093-9b>
干寳著論近乎王化根源此外皆夐絶無聞近日陳拾
遺¶文體最正以此而言見君述作君以文章制度為己
任時人咸以¶此許之不幸沒於旅次有文十卷行於世
其篇目雖存章句遺逸¶古所謂有其義而無其辭者也
是後之為文者取以為法焉今海¶内至廣人民至衆求
君之比不可復得難乎哉君有子一人曰存¶為蘇州常
熟縣主簿雅有家風知名於世以華平生最深見託為¶
序力疾直書云爾
<pb:KR4h0024_WYG_093-10a>
　　崔公山池後集序　　　　　　李　翰<md:KR4h0024_SBCK_093-5b>¶崔公吏於華葉再黄矣士之才也天髙其興益之以小
山焉山臨¶清池峭絶孤踊岑無一仞波無一勺而洲嶼
縈帶巒崖盤鬱則巫¶廬衡霍不出於庭間矣若其琴幌
朝開書堂晩清緑筠森疎下見¶松雪登蕙蘭之徑調瓊
瑶之章則雍雍詠歌盡在丹壁又與一二¶文士以吟以
賦謂之後集焉¶
　　東臯子集序　　　　　　　　吕　才
<pb:KR4h0024_WYG_093-10b>
君姓王氏諱績字無功太原祁人也髙祖晉穆公自南
歸北始家¶河汾焉歴宋魏迄於周隋六世冠冕國史家
牒詳焉君性好學博¶聞强記與李播陳永吕才為莫逆
之交隂陽厯數之術無不洞曉¶大業末應孝悌亷絜舉
射髙第除秘書正字君性簡放飲酒至數¶斗不醉常云
恨不逢劉伶與閉户轟飲因著醉鄉記及五斗先生¶傳
以類酒徳頌云雅善鼓琴加減舊弄作山水操為知音
者所賞¶髙情勝氣獨步當時及為正字端簮理笏非其
<pb:KR4h0024_WYG_093-11a>
好也以疾罷乞署¶外職除揚州六合縣丞君篤於酒徳
頗妨職務時天下亂藩部法<md:KR4h0024_SBCK_093-6a>¶嚴屢被勘劾君歎曰羅網
髙懸去将安所遂出所授俸錢積於縣¶城門前託以風
疾輕舟夜遁隋季版蕩客逰河北去還龍門武徳¶中詔
徵以前揚州六合縣丞待詔門下省時省官例日給良
醖三¶升君第七弟靜為武皇千牛謂曰待詔可樂否君
曰吾待詔禄俸¶殊為蕭瑟但良醖三升差可戀爾待詔
江國公君之故人也聞之¶曰三升良醖未足以絆王先
<pb:KR4h0024_WYG_093-11b>
生判曰給王待詔一斗時人號為斗¶酒學士貞觀初以
足疾罷歸欲定長往之計而困於貧貞觀中以¶家貧赴
選時太樂有府史焦革家善醖酒冠絶當時君苦求為
太¶樂丞選司以非士職不授君再三請曰此中有深意
且士庶清濁¶天下所安不聞荘周避漆園老&KR0360;恥柱下
卒授焉數月而焦革死¶妻袁氏時送美酒嵗餘袁又死
君歎曰天迺不令吾飽美酒遂挂¶冠歸田自是太樂丞
為清流君後追述焦革酒經一卷其術精悉¶兼採杜康
<pb:KR4h0024_WYG_093-12a>
儀狄以來善為酒人為酒譜一卷太史令李淳風見而¶
悦之曰王君可謂酒家之南董君歴職皆以好酒鄉里或
咍之因<md:KR4h0024_SBCK_093-6b>¶著無心子以喻志河汾中先有渚田十數頃稱
良沃鄰渚又有隠¶士仲長子光服食養性君重其貞素
顧與相近遂結廬河渚縱意¶琴酒慶弔禮絶十有餘年
河渚東南隅有連沙磐石地頗顯敞君¶於其側遂為杜
康立廟嵗時致祭以焦革配焉貞觀中京兆杜松¶之清
河崔公善繼為本州刺史皆請與君相見君曰奈何悉
<pb:KR4h0024_WYG_093-12b>
欲坐¶召嚴君平竟不見崔杜髙君調趣卒不敢屈但嵗
時贈以美酒鹿¶脯詩書徃來不絶君又葛巾聮牛躬耕
東臯每著書自稱東臯子¶晩嵗醉飲無節鄉人或諫止
之則笑曰汝輩不解理正當然或乗¶牛駕驢出入郊郭
止宿酒店動經嵗月往往題詠作詩好事者録¶之諷詠
並傳於代貞觀十八年終於家時年若干臨終自剋死
日¶遺令薄𦵏兼預自為墓誌所著詩賦並多散逸鳩訪
未畢且緝成¶五巻又著㑹心髙士傳五巻酒譜二巻及
<pb:KR4h0024_WYG_093-13a>
注老子並别成一家不¶列於集云¶
　　刪東臯子集序　　　　　　　陸　淳<md:KR4h0024_SBCK_093-7a>¶淳聞於師曰秉仁義立好惡方之内者也等是非遺物
我方之外¶者也㝠内而逰外聖人也聖人吾不得見之
矣方内者時有焉其¶惟方外之徒莫得而測也豈踐跡
之道易忘言之理難邪将羣於¶人而内自得邪何乃荘
叟之後緜歴千祀幾於是道者余得之王¶君焉心與物
㝠徳不外蕩隨變而適即分而安忘所拘而迹不害¶教
<pb:KR4h0024_WYG_093-13b>
遺其累而道不絶俗故有陶公之去職言不怨時有阮
氏之放¶情行不迕物曠哉淵乎真可謂樂天之君子者
矣生於隋季人莫¶之知故其遺文髙跡不顯余每覽其
集想見其人恨不同時得為¶忘形之友故祛彼有為之
詞全其懸解之志庶乎死而可作無愧¶異代之知音爾
其祖宗之由出處之行前序備矣此不復云¶
　　唐中嶽宗元先生吳尊師集序　權徳輿¶
道之於物無不由也無不貫也而況本於𤣥覽發為至
<pb:KR4h0024_WYG_093-14a>
言言而藴¶道三辰之麗天百嘉之麗地平夷章大恬淡
温粹飄飄然軼八紘¶而泝三古與造物者為徒其不至
者遣言則華涉理則泥雖辯麗<md:KR4h0024_SBCK_093-7b>¶可嘉采真之士不與也
宗元先生吳君其知言者歟先生諱筠字¶貞節華隂人
生十五年篤志於道與同術者隠於南陽倚帝山閎¶覽
古先遐蹈物表芝耕雲卧聲利不入天寳初𤣥纁鶴書
徵至京¶師用希夷啟沃脗合𤣥聖請度為道士宅於嵩
丘乃就馮尊師齊¶整受正一之法初梁貞白陶君以此
<pb:KR4h0024_WYG_093-14b>
道授昇𤣥王君自王君至先¶生凡五代矣皆以隂功救
物為王者師十三年召入大同殿尋又¶詔居翰林𤣥宗
在宥天下順風祈嚮乃獻𤣥綱三篇優詔嘉納志¶在遐
舉累章乞還以禽魚自況藪澤為樂得請未幾盜泉汗
于三¶川羽衣虚舟泛然東下棲匡廬登㑹稽浮淛河息
天柱隠機埋照¶順吾靈龜有時放言以暢天理且以園
公歌詠於紫芝𢎞景怡悦¶於白雲故屬詞之中尤工比
興觀其自古王化與詩大雅吟步虚¶詞逰仙雜感之作
<pb:KR4h0024_WYG_093-15a>
或遐想理古以哀世道或磅礴萬象用㝠環樞¶稽性命
之紀達人事之變大率以嗇神挫鋭為本至於奇彩逸
響¶琅琅然若戛雲璈而凌側景崑閬松喬森然在目追
近古㳺方外<md:KR4h0024_SBCK_093-8a>¶而言六義者先生實主盟焉至若總論谷
神之妙則有𤣥綱哀蓬¶心蒿目之逺於道也則有神仙
可學論疏瀹澡雪使無落吾事則¶有洗心賦巖棲賦修
胷中之誠而休乎天均則有心目論契形神¶頌其他抗
章寓書賛美序别非道不言言而可行泊然以㣲妙卓
<pb:KR4h0024_WYG_093-15b>
爾而昭曠合為四百五十篇博大真人之言盡在是矣
大厯十三¶嵗嵗直鶉首止於宣城道觀焚香返真於虚
室之中門弟子邵兾¶𤣥者率籲其徒寧神於天柱西麓
從其命也太原王顔常悦先生¶之風採道也熟自先生
化去三嵗顔為御史中丞類斯遺文為三¶十篇拜章上
獻藏在秘府兾𤣥者偏得先生之道如槁木止水刳¶心
遺形自先生化去二十五嵗以其文編請傳永乆其有
逍遥卓¶詭之論猶不列於此至若挺神奇袪鬼怪告鍊
<pb:KR4h0024_WYG_093-16a>
蜕之地合肹蠁之¶符皆備於刻金石者之説今徒采獲
斯文以序崖畧且俾後學知¶道者必知言云¶
　　唐釋靈澈上人文集序　　　　劉禹錫<md:KR4h0024_SBCK_093-8b>¶釋子工為詩尚矣休上人賦别怨約法師哭范尚書咸
為當時才¶士之所傾歎厥後比比有之上人生於㑹稽
本湯氏子聰察嗜學¶不肯為凡夫因辭父兄出家號靈
澈字源澄雖授經論一心好篇¶章從越客(嚴/維)學為詩遂
籍籍有聞維卒乃抵吳興與長老詩僧皎¶然㳺講益至
<pb:KR4h0024_WYG_093-16b>
皎然以書薦于詞人包侍郎佶包得之大喜又以書¶致
于李侍郎紓是時以文章風韻主盟于世者包李以是
上人之¶名由二公而颺如雲得風柯少葉張以文章接
才子以禪理悦髙¶人風儀甚雅談笑多味貞元中西逰
京師名振輦下緇流嫉之造¶飛語激動中貴人侵誣得
罪徙汀州入㑹稽歸東越時吳楚間諸¶侯多賔禮招迓
之元和十一年終於宣州開元寺七十有一門人¶遷之
建塔於越之山隂天柱峯之陲從本教也初上人在吳
<pb:KR4h0024_WYG_093-17a>
興居¶柯山與晝公為侣(皎然字晝/時以字行)時予方以兩髦執筆
硯陪其吟詠皆¶曰孺子可教後相遇於京洛與交許之
契焉上人歿後十七年予¶為吳郡其門人秀峯捧先師
之文來乞辭以志且曰師嘗在吳賦<md:KR4h0024_SBCK_093-9a>¶僅二千首今刪取
三百篇勒為十巻自大厯至元和凡五十年間¶接詞客
文人訓唱别為十卷今也思行乎昭世求一言羽翼之
因¶為許曰世之言詩僧多出江左靈一導其源䕶國襲
之清江揚其¶波法振㳂之如么弦孤韻瞥入人耳非大
<pb:KR4h0024_WYG_093-17b>
樂之音獨吳興晝公服¶備衆體晝公後澈公承之至如
芙蓉園新寺詩云經來白馬寺僧¶到赤烏年謫汀州云
青蠅為弔客黄犬寄家書可謂入作者閫域¶豈獨雄於
詩僧間邪¶
　　篋中集序　　　　　　　　　元　結¶
元結作篋中集或問曰公所集之詩何以訂之對曰風
雅不興幾¶及千嵗溺於時者世無人哉嗚呼有名位不
顯年夀不終獨無知¶音不見稱頌死而已矣誰云無之
<pb:KR4h0024_WYG_093-18a>
近世作者更相㳂襲拘限聲病¶喜尚形似且以流易為
辭不知䘮於雅正然哉彼則指詠時物㑹¶諧絲竹與歌
兒舞女生汙惑之聲於私室可矣若令方直之士大¶雅
君子而誦之則未見其可矣吳興沈千運獨挺於流俗
之中强<md:KR4h0024_SBCK_093-9b>¶攘於己溺之後窮老不惑五十餘年凡所為文
皆與時異故朋友¶後生稍見師效能似類者有五六人
於戲自沈公及二三子皆以¶正直而無禄位皆以忠信
而乆貧賤皆以仁讓而至䘮亡異於是¶者顯榮當世誰
<pb:KR4h0024_WYG_093-18b>
為辯士吾欲問之天下兵興於今六嵗人皆務武¶斯焉
誰嗣已長逝者遺文散失方阻絶者不見近作盡篋中
所有¶總編次之命曰篋中集且欲傳之親故兾其不亡
於今凡七人詩¶二十二首時乾元三年也¶
　　唐容州經畧使元結文集後序　李商隠¶
次山有文編有詩集有元子三書皆自為之序次山見
譽於弱¶夫蘇氏始有名見取於公浚陽公始得進士
第見憎於第五琦元¶載故其将兵不得授作官不至達
<pb:KR4h0024_WYG_093-19a>
母老不得盡其養母喪不得終¶其哀間二十年其文危
苦激切悲憂酸傷於性命之際自占心經¶已下若干篇
是(句/)外曽孫遼東李惲辭收得之聚為元文後編次¶山
之作其緜逺長大以自然為祖元氣為根變化移易之
太虚無<md:KR4h0024_SBCK_093-10a>¶状大賁無色寒暑攸出鬼神有職南斗北斗東
龍西虎方嚮物色¶欻何從生啞鍾復鳴黄雉變雄山相
朝捧水信潮汐若大壓然不¶覺其興若大醉然不覺其
醒其疾怒急擊快利勁果出行萬里不¶見其敵髙歌酣
<pb:KR4h0024_WYG_093-19b>
顔入飲於朝㫁章摘句如娠始生狼子豽孫競於¶跳走
剪餘斬殘程露血脉其詳緩柔潤壓抑趨儒如以一國
買人¶一笑如以萬世換人一朝重屋深宫但見其脊牽
繂長河不知其¶載死而更生夜而更明衣裳鐘石雅在
宫藏其正聴嚴毅不滓不¶濁如坐正人照彼佞者子從
其翁婦從其姑豎麾為門懸木為牙¶張葢乗車屹不敢
入将刑㫁死帝不得赦其碎細分擘切截纎顆¶如墜地
碎若大咽(上/聲)餘鋸取朽蠹櫟蟒出毒刺眼楚(去/聲)齒不見
<pb:KR4h0024_WYG_093-20a>
可¶視顧顛踣錯雜汙瀦損傷如在危處如出夢中其總
㫖㑹源條綱¶正目若國大治若年大熟君君堯舜人人
羲皇上之視下不知有¶尊下之望上不知有簒辮頭鑿
齒扶服臣僕融風彩露飄零委落¶耋老者在童齔者蕃
邪人佞夫指之觸之薰薰熙熙不識其故吁<md:KR4h0024_SBCK_093-10b>¶不得盡其
極也而論者徒曰次山不師孔氏為非嗚呼孔氏於道¶
徳仁義外有何物百千萬年聖賢相隨於塗中耳次山
之書曰三¶皇用真而恥聖五帝用聖而恥明三王用明
<pb:KR4h0024_WYG_093-20b>
而恥察嗟嗟此書可¶以無書孔氏固聖矣次山安在其
必師之邪¶
　　樊川文集後序　　　　　　　裴延翰¶
長安南下杜樊鄉酈元長注水經實樊川也延翰外曽
祖司徒岐¶公之别墅在焉上五年冬仲舅自吳興守拜
考功郎中知制誥盡¶吳興俸錢創治其墅出中書直亟
召昵宻往逰其地一旦談啁酒¶酣顧延翰曰司馬遷云
自古富貴其名磨滅者不可勝紀我適稚¶走於此得官
<pb:KR4h0024_WYG_093-21a>
受俸再治完具俄及老為樊上翁既不自期富貴要¶有
數百首文章異日爾為我序號樊川集如此則顧樊川
一禽魚¶一草木無恨矣庶千百年未隨此磨滅矣明年
遷中書舎人始少¶得恙盡收文章閲千百紙焚擲纔屬
留者十二三延翰自撮髪讀¶書學文率承導誘伏念初
出仕入朝三直太史筆比四出守其間<md:KR4h0024_SBCK_093-11a>¶逾二十年凡有
撰制大手短章塗藁醉墨碩夥纎屑雖適僻阻不¶逺數
千里必獲寫示以是在延翰乆藏蓄者甲乙籖目比校
<pb:KR4h0024_WYG_093-21b>
焚外¶十多七八得詩賦傳録論辨碑誌序記書啟表制
離為二十編合¶四百五十首題曰樊川文集嗚呼雖當
一時戲感之言孰見魄兆¶而果驗白邪嘻文章與政通
而風俗以文移在三代之道以文與¶忠敬隨之是為理
其與運髙下探古作者之論以屈原宋玉賈誼¶司馬遷
相如揚雄劉向班固為世魁傑然騷人之辭怨刺憤懟
雖¶援及君臣教化而不能霑洽時論相如子雲瓌麗詭
譎諷多要寡¶羡漫無歸不見治亂賈馬劉班乗時君
<pb:KR4h0024_WYG_093-22a>
之善否直豁己臆奮然¶以拯世扶物為任纂緒造端必
不空言言之所及則君臣禮樂教¶化賞罰無不包焉竊
觀仲舅之文髙騁夐厲旁紹曲摭絜簡渾圓¶勁出横貫
滌濯滓窳支立欹倚呵磨皸瘃如火煦焉爬梳痛痒如¶
水洗焉其抉剔挫偃敢㫁果行若誓牧野前無有敵其
正視嚴聴¶前衡後鑾如整冠裳祇謁宗廟其聒蟄爆聾
發慄若大吕勁鳴洪<md:KR4h0024_SBCK_093-11b>¶鍾横撞撐裂噎喑戛切韶頀其砭
熨嫉惡堤障初終若濡槁於未¶焚膏癰於未穿栽培教
<pb:KR4h0024_WYG_093-22b>
化翻正治亂變醨養瘠堯醲舜薰斯有意¶趨賈馬劉班
之藩牆者邪其文有罪言者原十六衛者戰守二論¶者
與時宰論用兵論江賊二書者上獵秦漢魏晉南北二
朝逮貞¶觀至長慶數千百年兵農刑政措置當否皆能
採取前事凡人未¶嘗經度者若繩裁刀解粉畫線織布
在眼見耳聞哉其譎往事則¶阿房宫賦刺當代則感懷
詩有國欲亡則得一賢人決遂不亡者¶則張保臯傳尚
古兵柄本出儒術不專任武力者則注孫子而為¶其序
<pb:KR4h0024_WYG_093-23a>
襃勸賢傑表揭職業則贈荘淑大長公主及故奇章公
汝南¶公墓誌標白歴代取士得才率由公族子弟為多
則與髙大夫書¶諫諍之體非訐醜惡與主鬬激則論諫
書若一縣宰因行徳教不¶施刑罰能舉古風則謝守黄
州表一存一亡適見交分則祭李處¶州文訓勵官業告
束君命擬古典謨以寓誅賞則司帝之誥其餘¶述喻賛
誡興諷愁傷易格異状機鍵雜發雖緜逺窮幽膿腴魁
礨<md:KR4h0024_SBCK_093-12a>¶筆酣興健窕眇碎細包詩人之軌憲整揚馬之牙陣
<pb:KR4h0024_WYG_093-23b>
聳曹劉之骨¶氣掇顔謝之物色然未始不撥斸治本縆
幅道義鈎深於經史觝¶禦於理化也故文中子曰言文
而不及理王道何從而興乎嘻所¶謂文章與政通風俗
以文移果於是以卜盛時理具踔三代而䕃¶萬古若躋
太華臨溟渤但觀乎積髙而杳深不知其磅礴澶漫所¶
為逺大者也近代或序其文非有名與位則文學宗老
小子既就¶其集寤寐思慮反覆不翅逾年苟墜承顧付
與之言雖晦顯兩不¶相解在他人無短其状者然以髙
<pb:KR4h0024_WYG_093-24a>
有天幽有神隂有宰物者可自¶誣抵以甘罰殛故總其
條目强自作序至於裁判風雅宰制典刑¶標翊時濟物
之才編志業名位之實則恭俟叔父中書公於前序¶
　　毗陵集後序　　　　　　　　梁　肅¶
有唐文宗常州刺史獨孤公既薨門下客安定梁肅以
公茂徳映¶乎當世美化加乎百姓若發揚秀氣磅礴古
訓則在乎斯文文之¶盛不可以莫之紀也於是綴其遺
草三百篇為二十卷以示後嗣<md:KR4h0024_SBCK_093-12b>¶乃繋其辭曰夫大者天
<pb:KR4h0024_WYG_093-24b>
道其次人文在昔聖王以之經緯百度臣¶下以之弼成
五教徳又下衰則怨刺形於歌詠諷議彰乎史冊故¶道
徳仁義非文不明禮樂刑政非文不立文之興廢視世
之治亂¶文之髙下視才之厚薄帝唐接前代澆醨之後
承文章顛墜之運¶王風下扇作者迭起不及百年文體
反正洎公為之則又操道徳¶為根本總禮樂為冠帶以
易之精義詩之雅訓春秋之襃貶屬之¶於詞故其文寛
而簡直而婉辨而不華博厚而髙明論人無虚美¶比事
<pb:KR4h0024_WYG_093-25a>
為實録天下凜然復覩兩漢之遺風善乎中書舎人崔
公祐¶甫之言也曰常州之文以立憲戒世襃賢遏惡為
用故議論最長¶其或列於碑頌流於歌詠峻如嵩華浩
如江河若賛堯舜禹湯之¶命為誥為典為謨為訓人皆
許之而不吾試論道之位宜而不陟誠哉¶公諱及字至
之秘書監府君第四子道與之粹天付之徳聰明博¶達
剛毅正直中行獨復動靜可則仁厚積為大本文藝成
乎餘力¶其立言必忠孝大倫王霸大畧權正大義古今
<pb:KR4h0024_WYG_093-25b>
大體文中雖波騰雷動起伏萬變而殊流㑹歸同致於道
故於賦<md:KR4h0024_SBCK_093-13a>¶逺游頌嘯臺見公放懷大觀超邁流俗於仙掌
函谷二銘延陵論¶八陣圖記見公識探神化智合權道
於議郊祀配天之禮吕諲盧¶奕之謚見公闡明典訓綜
覈名實若夫述聖道揚儒風則陳留郡¶文宣王廟碑福
州新學碑美成功旌善人則張平原頌李常侍姚¶尚書
嚴庶子韋給事韋頴叔墓誌鄭氏孝行記李睢陽楊懷
州碑¶纂世徳貽後昆則先秘監靈表陳黄老之義於是
<pb:KR4h0024_WYG_093-26a>
有對冊文演釋¶氏之奥於是有鏡智禪師碑論文變損
益於是有李遐叔集序稱¶物状之美而暢其情性於是
有琅邪谿述杼乆要於存沒之間則祭賈尚書相里侍
郎元郎中李庶子文其叙一事紀一物皆足¶以追蹤往
烈裁正狂簡噫天其以述作之柄授夫子乎不然則吾¶
黨安得遭遇乎斯文也初公視肅以友肅仰公猶師每
申之話言¶必先道徳而後文學且曰後世雖有作者六
籍其不可及已荀孟¶朴而少文屈宋華而無根有以取
<pb:KR4h0024_WYG_093-26b>
正其賈生史遷班孟堅云爾吾¶子可共與學當視諸斯
文肅承其言大發䝉惑今則已矣知我其¶誰哉遂銜涕
為叙俾來者有以觀夫子之志若立身行道終始出<md:KR4h0024_SBCK_093-13b>¶處
皆載易名之状故不備之此篇¶
　　題栁栁州集後　　　　　　　司空圖¶
金之精麤攷其聲皆可辨也豈清於磬而渾於鍾哉然
則作者為¶文為詩才格亦可見豈當善於彼而不善於
此邪愚觀文人之為¶詩詩人之為文始皆繋其所尚既
<pb:KR4h0024_WYG_093-27a>
專則搜研愈至故能衒其工於¶不朽亦有力巨而鬬者
所持之器各異而皆能濟勝以為勍敵也¶愚嘗覽韓吏
部歌詩累百首其驅駕氣勢若掀雷扶電撑扶於天¶地
之垠物状其變不得鼔舞而狥其呼吸也其次皇甫祠
部文集¶外所作亦為遒逸非無意於深宻盖或未遑耳
今於華下方得栁¶詩味其探搜之致亦深逺矣俾其窮
而克夀抗精極思則固非瑣¶瑣者輕可擬議其優劣又
嘗覩杜子美祭太尉房公文李太白佛¶寺碑賛宏㧞清
<pb:KR4h0024_WYG_093-27b>
厲乃其歌詩也張曲江五言沈鬱亦其文筆也豈¶相傷
哉噫後之學者褊淺片詞隻句不能自辨己側目相詆
訾矣¶痛哉因題栁集之末庶俾後之詮評者罔惑偏説
以蓋其全工<md:KR4h0024_SBCK_093-14a>¶　　唐大理評事楊君文集後序　　栁宗元¶
賛曰文之用辭令襃貶導揚諷諭而已雖其言鄙野足
以備於用¶然而闕其文彩固不足以竦動時聴夸示後
學立言而朽君子之不¶由也故作者抱其根源而必由
<pb:KR4h0024_WYG_093-28a>
是假道焉作於聖故曰經述於才¶故曰文文有二道辭
令襃貶本乎著述者也導揚諷諭本乎比興者也著述
者流盖述於書之謨訓易¶之象繋春秋之筆削其要在
於髙壮廣厚詞正而理備謂宜藏於¶簡冊也比興者流
盖出乎虞夏之詠歌殷周之雅頌其要在於麗¶則清越
言暢意美謂宜流於謡誦也兹二者考其㫖義乖離不
合¶故秉筆之士恒偏勝獨得而罕有兼者故有能而專
美命之曰藝¶成雖古文雅之盛世不能並肩而生唐興
<pb:KR4h0024_WYG_093-28b>
已來稱是選而不怍者¶梓潼陳拾遺其後燕文貞以著
述之餘攻比興而莫能極張曲江¶以比興之隙窮著述
而不克備其餘各探一隅相與背馳於道者¶其去彌逺
文之難兼斯甚矣若楊君者少以篇什著聲於時其炳¶
燿尤異之辭諷誦於文人滿盈於江湖達於京師晩節
徧悟文體<md:KR4h0024_SBCK_093-14b>¶尤䆳序述學富識逺才涌未已其雄傑老成
之風與時増加既獲¶是不數年而夭其季年所作尤善
其為鄂州新城頌諸葛武侯傳¶論餞送梓潼陳衆甫汝
<pb:KR4h0024_WYG_093-29a>
南周愿河東裴秦武都何義府泰山羊士¶諤隴西李練
凡六序廬山禪居記辭李常侍啟逺逰賦七夕詩皆¶人
文之選已用是陪陳君之後其可謂具體者歟嗚呼公
既悟文而¶疾既即功而廢廢不逾年大病及之卒不得
窮其工竟其才遺文¶未克流於世休聲未克充於時凡
我從事於文者所宜追惜而悼¶慕也某以通家修好幼
獲省謁故得奉公元兄論次篇目遂述其¶制作之所詣
以繋其後
<pb:KR4h0024_WYG_093-29b>
　　注愍征賦後述　　　　　　　司空圖¶
武宣之間籍顯地者雖無如梁韓數公以雅實自任而
能振㧞後¶進然士大夫宴逰之倦猶或時道文學以佽
助執事者而盧君尚¶以讒擯致憤於累千百言亦猶虎
之餌毒蛟之飲鏃其作也雖震¶丘林鼓溟漲不能快其
咆怒之氣且科爵之設是多得於彼而少<md:KR4h0024_SBCK_093-15a>¶䘮於此侈其
虚而歉其實彼或充然自喜而又以拱黙相持曽不¶知
日月沒於晷刻之間蠅翔而螢腐耳然則著明幸於棄
<pb:KR4h0024_WYG_093-30a>
黜而能¶以愍征爭勍於千載之下吾知後之作者有嘔
血不能逮之者矣¶其所得何如於彼哉且上至聖哲下
至豪特之士得於文學者多¶矣豈以一靈運之狂而可
沮辱天下之奇偉哉況面牆而悸謬者¶何翅於此邪愚
前述雖已恣道其遒壮悽豔矣而終不能研其方¶外之
致以是擲筆狂叫寄之他生又嘗著濯纓引以雪詞人
之憤¶其㫖亦屬於盧君且凡稟精爽之氣是或有智謀
超出羣輩一旦¶憤抑肆其筆舌亦猶武人逞怨於鋒刃
<pb:KR4h0024_WYG_093-30b>
也俾其無所控告驅於讎¶敵必貽國家之患矣然則據
權而蔽善者得不常以此危慮哉¶
　
　
　
　
　
　唐文粹巻九十三<md:KR4h0024_SBCK_093-15b>¶<md:KR4h0024_SBCK_094-1a>¶
<pb:KR4h0024_WYG_094-1a>
欽定四庫全書
　唐文粹卷九十四¶
　　　　　　　　　　　　　宋　姚鉉　編¶
　　序丁(總一十首/)¶
　　　
