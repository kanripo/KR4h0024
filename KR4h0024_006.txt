# -*- mode: mandoku-view; -*-
#+TITLE: 唐文粹
#+DATE: 2015-09-11 21:27:11.542075
#+PROPERTY: ID KR4h0024
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 6
#+PROPERTY: FILE SB04n0194-006唐文粹-卷第六.
<pb:KR4h0024_SBCK_006-1a>¶
重校正唐文粹卷第六¶
　　　　　　　　　　　吳興姚　鉉　纂¶
　古賦已(揔一十首)¶
　　名山二¶
　　　華山賦(楊敬之)霍山賦(皮日休)¶
　　華卉草木八¶
　　　牡丹賦(舒元輿)長樂花賦(蘇頲)¶
　　　桃花賦(皮日休)秋蓮賦(宋之問)¶
　　　荔枝賦(張九齡)瑞橘賦(李德&KR0073;)¶
　　　伐櫻桃樹賦(蕭頴士)杞菊賦(陸龜蒙)¶
　　　　華山賦　楊敬之¶
嶽之初成二儀氣凝其閒小積焉爲丘大積焉爲山山之大者爲¶
嶽其數五余尸其一焉嶽之尊燭日月居乾坤諸山並馳附麗其¶
根渾渾河流從南而來自北而奔始射九嵕荆巫梁岷道之云逺¶
<pb:KR4h0024_SBCK_006-1b>¶
&KR0006;徒遥而賔嶽之形物𩔖不可階其上無齊其傍無依與之千仞¶
爲榮抑之千仞不爲卑天雨初霽三峯相差虹蜺出其中來飮河¶
湄特立無朋似乎賢人守位北面而爲臣望之如雲就之如天仰¶
不見其巔肅阿芊芊蟠五百里當諸侯田嶽之作&KR0017;神反覆蛟龍¶
不敢伏若歲大旱鞭之朴之走之馳之甘雨瀾漫百川東逝千里¶
而散噫氣蹶然怒乎巖幽漸于人閒其聲瀏瀏嶽之殊巧旣不可¶
窮見乎中天挲挲而掌峨峨而蓮起者似人伏者似獸&KR0638;者似池¶
洼者似曰欹者似弁呀者似口突者似距翼者似抱文乎文質乎¶
質動乎動息乎息鳴乎鳴黙乎黙上上下下千品萬𩔖似是而非¶
似非而是其乃繕人事余安得畢議今作帝耳目相其聦明下矚¶
九州在宥羣生&KR0004;太易時其人俞俞其主人者始乎容成卒乎神¶
農中間數十君姓氏可稱其徒以飲食爲事未有仁義時哉時哉¶
又曷足莅是後敬乎天成乎人者必闢其心假其神與之齡降其¶
仁故軒轅有盛德&KR0214;尤爲賊生物不遂軒轅用力大事不可獨治¶
<pb:KR4h0024_SBCK_006-2a>¶
降以后牧三人有心烈火就撲其子之子其孫之孫咸明且仁雖¶
德之衰物亦處冝繇夏以降湯發仁以王癸受暴以亡甲釗戊誦¶
不敢有加惟道其常享國遊長天事著矣莫見乎高而謂乎茫茫¶
余受帝命億有萬歲而不敢怠遑臣賛之曰若此古矣祖矣大矣¶
廣矣富矣庶矣駭矣怖矣上古之事粗知之矣而臣之言又聞之¶
矣然起居於上宫室於上如此之乆矣其所見何如也曰見若咫¶
尺田千畒矣見若環堵城千雉矣見若杯水池百里矣見若蟻垤¶
臺九層矣醯雞往來周東西矣蠛蠓紛紛秦速亡矣蜂窠聮聮起¶
阿房矣俄而復然立建章矣小星弈弈焚咸陽矣纍纍繭栗祖龍¶
藏矣其下千載改更興壞悲愁辛苦循其上矣臣又聞曰古有封¶
禪今讀書者云得其傳云失其傳言語紛綸於神何如也曰若知¶
之乎聞聖人撫天下哀天下旣信於天下則因山嶽而質于天不¶
敢多物若秦政漢徹則牽肉以奉祭祀啚福其巳則廟祠相望壇¶
墠迆邐盛氣臭夸金玉取薪以燔積&KR0069;如封天下怠矣然慊慊不¶
<pb:KR4h0024_SBCK_006-2b>¶
足秦由是薙漢由是弱明天子得賢者在位能者在職廟堂之上¶
垂衣裳而巳其於封禪存可也亡可也¶
　　　　霍山賦(并序)皮日休¶
臣日休以文爲命士所至州縣山川未嘗不求其風謡以頌其文¶
幸上發輶軒使得採以聞六年至壽之駢邑曰霍山山故嶽也邑¶
贅于阯至之二日離邑一舎望乎嶽將頌之文也及見之則目乎¶
戇手乎嚲心乎竦神乎瞀始欲狂其文寫其狀如丹青之不差也¶
頌其風文其謡如金石之永播也旣而其精怯然&KR0366;敵躁然械囚¶
紛然棼絲怳然墮空浩然渉溟幽然乆&KR1028;則知才智之劣如耄而¶
加疾將杖而奔者於戲霍山之靈哉霍山之靈哉將閼於神而愚¶
之邪抑有所逹而託之邪其辰旣浹其精忽渝怯然而勝躁然而¶
敵紛然而靜怳然而安浩然而濟幽然而愈如壯而能決將陣而¶
能敵者於是狂其文寫其狀辭曰¶
太始之氣有清有濁結濁爲山峻清爲嶽其山厥臣其嶽惟君惟¶
<pb:KR4h0024_SBCK_006-3a>¶
南之鎭曰霍爲尊嶽之大與地角壯與天勍勢荆豫華嵩靑沂兖¶
岱如垤而秀如塊而銳嶽之高千仞萬仞蒼蒼茫茫日月相避其¶
光望之數百里外爲天棟梁嶽之尊端然御極竦然正位靜然而¶
聽凝然而視其體當中如君之毅其屬者如駢其拇如枝其指若¶
卑其儀若肅其位嶽之氣其秀爲春其清若秋其翠如雲雲不能¶
麗其色如煙煙不能鮮若雨收氣爽丹青滿天嶽之靈其神不朕¶
其報如響若雨用&KR0075;嶽能廓之若歲用旱嶽能澤之嶽之德生之¶
育之煦之和之開蘤(音/蒍)染卉淒淒迷迷藻繢數百里嶽之形有雲¶
騖騖其勃如怒有泉烈烈其來如決叱豐隆奔列缺轟然霹靂天¶
地俱裂嶽之異狀其勢如危或不可支若不可維或仰而呀有如¶
吮空或俯而拔有如攫地其曉而東有如貫日其暮而西有如孕¶
月有水而脉有石而骨有洞而腹有&KR1292;而節或銳而勵或斷而截¶
或𢌞而馳或低而折其經之怪之祥之詭之千種萬𩔖繄不可得¶
而詳記因神狂不能自主殆而寐夢一人絳衣朱冕怪貌魁形曰¶
<pb:KR4h0024_SBCK_006-3b>¶
余祝融之相也夫霍山君之故治也爾賦之誠形矣勝矣怪矣典¶
矣然義有不備帝俾余莅夫古有五嶽霍居其一所以五嶽相邇¶
者唐虞之帝五載一廵狩一載而徧上以覲侯下以存民侯有治¶
者陟不治者黜民有寃者平窮者濟洎唐虞巳降皆燔柴于霍我¶
帝用饗其禮至周旦𠕋而命我與諸嶽星列中國自漢之後乃易¶
我號而歸于衡故祝融遷都命余守霍今聖天子越唐邁虞而廢¶
廵罷狩余之封内有可陟可黜可平可濟者是聖天子無由知之¶
爾能以文請執事之逹者易衡之號以歸於我請天子復唐虞黜¶
陟之義故爾之將賦余閉遏爾懷而不爾文帝曰有衡旣逺有狩¶
必勞惟霍之邇斯號可復賦者有能言胡不俾帝命余錫爾文爾¶
無忘也臣曰請惟神命旣覺而書嗚呼異哉¶
　　　　牡丹賦(并序)舒元輿¶
蓋遁乎深山自幽而芳以爲貴重所知花則何遇焉天后之鄕西¶
河也精舎下有牡丹其花特異天后歎上苑之有闕因命移植焉¶
<pb:KR4h0024_SBCK_006-4a>¶
由此京國牡丹日月寖盛今則自禁闥洎官署外延士庶之家瀰¶
漫如四瀆之流不知其止息之地毎暮春之月遨遊之士亦上國¶
繁華之一事也近代文士爲歌詩以詠其形容未有能賦之者余¶
獨賦之以極其美或曰子常以丈夫功業自持今則肆情於一花¶
無乃猶有兒女之心乎余應之曰吾子獨不見張荆州之爲人乎¶
斯人信丈夫也然吾觀其文集之首有荔枝賦焉荔枝信美矣然¶
亦不岀一果所與牡丹何異哉但問其所賦之旨何如吾賦牡丹¶
何傷焉或者不能對余遂賦以示之¶
圓玄瑞精有星而景有雲而&KR0056;其光下垂遇物流形草木得之發¶
爲紅英英之甚紅鍾乎牡丹抜𩔖邁倫國香欺蘭我研物情次第¶
而觀暮春氣極緑苞如珠清露宵偃韶光曉駈動蕩支節如解凝¶
結百脉融暢氣不可遏兀然盛怒如將憤&KR0165;淑色披開照曜酷烈¶
美膚膩體萬狀皆絶赤者如日白者如月淡者如赫殷者如血向¶
者如迎背者如訣坼者如語含者如咽俯者如愁仰者如恱䮍者¶
<pb:KR4h0024_SBCK_006-4b>¶
如舞側者如跌亞者如醉曲者如折密者如織踈者如缺鮮者如¶
濯慘者如别初朧朧而下上次鱗鱗而重疊錦衾相覆繡帳連接¶
晴籠晝薰宿露宵裛或灼灼騰秀或亭亭露竒或颭然如招或儼¶
然如思或帶風如吟或泫露如悲或重然如縋或爛然如披或迎¶
日擁砌或照影臨池或山雞巳馴或威鳯將飛其態萬萬胡可立¶
辨不窺天府孰得而見乍疑孫武來此敎戰其戰謂何揺揺纎柯¶
玉欄風滿流霞成波歷階重臺萬朶千窠西子南威洛神湘娥或¶
𠋣或扶朱顔色&KR0755;各衒紅釭爭顰翠蛾灼灼夭夭逶逶迤迤漢宫¶
三千𧰟列星河我見其少孰云其多弄彩呈妍壓景駢肩席發銀¶
燭爐昇絳煙洞府眞人㑹于群仙晶熒往來金釭列錢凝睇相看¶
曽不晤言未及行雨先驚旱蓮公室侯家列之如麻咳唾萬金買¶
此繁華遑恤終日一言相誇列幄庭中歩障開霞曲廡重梁松篁¶
交加如貯深閨似隔牎紗髣髴息嬀依俙舘娃我來觀之如乗仙¶
槎脉脉不語遟遟日斜九衢遊人駿馬香車有酒如澠萬坐笙歌¶
<pb:KR4h0024_SBCK_006-5a>¶
一醉是競孰知其他我案花品此華第一脫落羣𩔖獨占春日其¶
大盈尺其香滿室葉如翠羽擁抱櫛比蘂如金屑䊋飾淑質玫瑰¶
羞死芍藥自失夭桃歛跡穠李慙出躑躅宵潰木蘭潛逸朱槿&KR0069;¶
心紫薇屈膝皆讓其先敢懷憤嫉煥乎美乎后土之産物也使其¶
華之如此而偉乎何前代寂寞而不聞今則昌然而大來曷草木¶
之命亦有時而塞亦有時而開吾欲問汝曷爲而生哉汝且不言¶
徒留翫以徘徊¶
　　　　長樂花賦(并序)蘇頲¶
蜀太守庭際有紫華草秋中始繁英露洗冬早尚直本霜封蕪雜¶
大同於衆卉盛衰小異於羣物余訝而未識吏或告余曰此長虞¶
所賦蜀長樂花也故心暗賞焉因口授書吏遂墨而成作恨不見¶
古人所爲得髣髴其旨爾¶
夫長者以短長之形度其長則至美夫樂者以哀樂之𩔖同其樂¶
則至喜長也樂也吾安得而閒之嘉纎植之並用偉令名&KR0006;在兹¶
<pb:KR4h0024_SBCK_006-5b>¶
徒見其豐族苯䔿高標璀璨莖丹外而縞中葉縹分以紅貫綴禄¶
頴之重疊索紫㽔之瀾漫迫而象之君子其常或微或章聳危冠¶
&KR0006;䙬若綬黙退靜其何望遠以意之佳人欲翔炫炫煌煌重羅綺¶
&KR0006;撲瑶翠蹇來思而未嘗匪以幽&KR0006;自直匪以直&KR0006;自藏匪以晩¶
&KR0006;自耀匪以耀&KR0006;自強文濁露之均灑庇清舒之泛光本無嫌於¶
散地甘有寓於殊方然則太液&KR0004;滿上林新霽䒠茸灼爍萬品千¶
計揺瑞色而涵芝雜竒葩而轉蕙孰與夫玉堂金閤之徧賞白日¶
青春之特麗歲不與&KR0006;時向蘭風蕭蕭&KR0006;夜漫漫賔遠鴻於沙塞¶
叫離鶴於江干君曽不見三月華矣盡林閒之槁木千霜殞矣亦¶
庭下之枯蘭懿此常度凌於早寒假春期而不彩雖秋令而不殘¶
衝雨霰之飛薄任雲山之險難芳弗珍於靃靡節&KR0106;慕於檀欒吾¶
則知樹背之奚託傾心之可安如後凋之是貴罔獨立其誰觀文¶
學&KR0122;起而爲亂曰白露瀼瀼何草不黃紫華灼灼生君之堂彼不¶
伐&KR0006;秋自翳時或珍&KR0006;君是惠彤庭赫&KR0006;朱草駢交屈軼&KR0006;友賔¶
<pb:KR4h0024_SBCK_006-6a>¶
連伊榛莽而荒此君曷爲而賦旃¶
　　　　桃花賦　皮日休¶
余常慕宋廣平之爲相貞姿勁質剛態毅狀疑其鐡腸與石心不¶
解吐婉媚辭然覩其文而有梅花賦清便富𧰟得南朝徐&KR0067;體殊¶
不𩔖其爲人也後蘇相公味道得而稱之廣平之名遂振嗚呼夫¶
廣平文才未爲是賦則蘇公果暇知其人哉將廣平困於窮阨於¶
躓然強爲是文邪日休於文尚矣狀花卉體風物非有所諷輒抑¶
而不發因感廣平之所作復爲桃花賦其辭曰¶
伊仰氏之作春也有𧰟外之𧰟華中之華衆木不得融爲桃花厥¶
花伊何其美實多臺𨽻衆芳縁飾陽和開破嫰蕚壓低柔柯其色¶
則不淡不深若素練輕茜玉顔半&KR0755;若夫美景妍時春含曉滋密¶
如不幹繁若無枝妦妦婉婉夭夭怡怡或俛者若想或閑者如癡¶
或向者若歩或𠋣者如疲或温黁而可薰或婑媠而莫持或幽柔¶
而旁午或撦冶而倒披或翹矣如望或凝然若思或弈偞(音/葉)以作¶
<pb:KR4h0024_SBCK_006-6b>¶
態或窈窕而騁姿日將明&KR0006;似喜天將慘&KR0006;若悲近榆錢&KR0006;䊋翠¶
靨映楊栁&KR0006;顰愁眉輕紅拖裳動則䮍香宛若鄭袖&KR0004;見吳王夜¶
景皎絜閧(胡弄/切)然秀發又若常娥欲奔明月蝶散蜂寂當閨脉脉¶
又若妲已未聞裂帛或開故楚𧰟豔春曙又若息嬀含情不語或¶
臨金塘或交綺井又若西子浣紗見影玉露厭浥妖紅墜濕又若¶
驪&KR0078;將&KR0626;而泣或在水濵或臨江浦又若神女見鄭交甫或臨廣¶
筵或當高㑹又若韓娥將歌歛態微動輕風娑娑暖紅又若飛燕¶
舞于掌中半霑斜吹或動或止又若文&KR0078;將賦而思丰茸旖旎互¶
交遞𠋣又若麗華侍宴初醉狂風猛雨一陣紅去又若襃姒初隨¶
戎虜滿地春色堦前砌側又若戚&KR0078;死於鞠域花品之中此花最¶
異以衆爲繁以多見鄙自是物情非𨵿春意若氏族之斥素流品¶
秩之卑寒士他目則目他耳則耳或以昵而稱珍或以踈而見貴¶
或有實而花乖或有花而實悴其花可以暢君之心目其實可以¶
充君之口腹匪乎兹花他則碌碌我欲修花品以此花爲第一懼¶
<pb:KR4h0024_SBCK_006-7a>¶
俗情之橫議我曰不然爲之則巳我目吾目我耳吾耳妍&KR0214;決於¶
心取捨斷於志豈於草木之品獨然信爲國&KR0006;如此¶
　　　　秋蓮賦　宋之問¶
天授元年勑學士楊炯與之問分直於洛城西入閣毎雞鳴後至¶
羽林仗閽人奏名請龜契佇命拱立于御橋之西玉池清泠紅蕖¶
菡萏謬履扃闥自春徂秋見其生視其長覩其盛惜其衰得終天¶
年而無夭折者良以隔礙仙禁人莫由窺向若生於瀟湘洞庭溱¶
洧淇澳即有吳&KR0078;越客鄭女衛童芳心未成採擷都盡今委以白¶
露順以涼風榮落有期私分畢矣斐然願歌其事乆之乃述秋蓮¶
賦焉¶
若夫西城秘掖北禁仙流見白露之先降悲紅渠之巳秋昔之萏¶
萏齊秀芳敷競發君門閟&KR0006;九重兵衛儼&KR0006;千列緑蔕青枝縁溝¶
覆池映連旗以揺𧰟輝長劒&KR0006;陸離䟽𤄊&KR0006;裂榖交流&KR0006;相沃四¶
繞&KR0006;丹禁三市&KR0006;承明曉而望之若霓裳宛轉朝玉京夕而察之¶
<pb:KR4h0024_SBCK_006-7b>¶
若霞標灼爍散赤城旣如秦女𧰟日&KR0006;鳳鳴又似洛妃拾翠&KR0006;鴻¶
驚足使瑶草罷色芳樹無情&KR0232;道&KR0006;詰曲離宫&KR0006;相屬飛閣&KR0006;周¶
廬金鋪&KR0006;壁除君之駕&KR0006;旖旎蓮之葉&KR0006;扶踈萬乗顧&KR0006;駐綵&KR0016;¶
六宫喜&KR0006;停羅裾仰仙遊而德澤縱玄覽而神虚豈與夫溪澗&KR0006;¶
沼沚自生&KR0006;自死海坼&KR0006;江沲萬萬&KR0006;煙波泛漢女遊湘娥佩鳴¶
玉戲清渦中流欲渡&KR0006;木蘭楫幽泉一曲&KR0006;採蓮歌江南&KR0006;峴北¶
汀洲&KR0006;不極旣有芳&KR0006;蓑城長無依&KR0006;水國豈知移植天泉香飄¶
列仙嬌紫臺之月露含玉宇之風煙雜葩&KR0006;照燭衆彩&KR0006;相宣鳥¶
翡翠&KR0006;舟青翰樹珊瑚&KR0006;林碧鮮夫其生也春風盡蕩爍日相煎¶
夭桃盡&KR0006;穠李滅出大堤&KR0006;𧰟欲燃夫其謝也秋&KR0069;度管金氣騰¶
天宫槐踈&KR0006;井桐變揺寒波&KR0006;風颯然歸根息𧰟&KR0006;八九月乗化¶
無窮&KR0006;千萬年越人望&KR0006;巳長乆鄭女採&KR0006;無由縁何深蔕之能¶
固何穠香之獨全别有待制楊雄悲秋宋玉夏之來&KR0006;翫早紅秋¶
之暮&KR0006;悲餘緑禮盛燕臺人非楚材雲霧圖&KR0006;蘭爲閤金銀酒&KR0006;¶
<pb:KR4h0024_SBCK_006-8a>¶
蓮作杯落英&KR0006;徘徊風轉&KR0006;衰衰入黃扉&KR0006;灑錦石縈白蘋&KR0006;覆¶
緑苔寒暑茫茫&KR0006;代謝故葉新花&KR0006;往來何秋日之可哀託芙蓉¶
以爲媒¶
　　　　荔枝賦(并序)張九齡¶
南海郡岀荔枝焉毎至季夏其實乃熟狀甚瓌詭味特甘滋百果¶
之中無一可比余往在西掖嘗盛稱之諸公莫之知固未之信唯¶
舎人彭城劉侯弱年累遷經于南海一聞斯談倍復嘉歎以爲甘¶
美之極也又謂龍眼凡果而與荔枝齊名魏文帝方引蒲桃及龍¶
眼相比是時二方不通傳聞之大謬也毎相顧閑議欲爲賦述丗¶
務卒卒此志莫就及理郡暇日追敘往心夫物以不知而輕味以¶
無比而疑逺不可驗終然永屈況士有未效之用而身在無譽之¶
閒苟無深知與彼亦何以異也因導揚其實遂作此賦云¶
果之美者厥有荔枝雖受氣於震方實禀精於火離乃作酸於此¶
裔爰&KR0018;陽以從冝蒙休和之所播渉寒暑而匪虧下合圍以擢本¶
<pb:KR4h0024_SBCK_006-8b>¶
傍䕃畒而抱規紫文紺理黛葉緗枝蓊茸霮䨴環合棼纚如蓋之¶
張如帷之垂雲煙沃若孔翠于斯虚根所盤不高不卑陋下澤之¶
沮洳惡層崖之險巇彼前志之或妄何側生之見疵爾其勾芒在¶
辰凱風入律肇氣含滋芬敷謐溢綠穗靡靡青英苾苾不豐其花¶
但旨其實如有意乎敦本故微文而妙質蔕葯房而捽萃皮龍鱗¶
以駢比膚玉英而含津色江蓱以吐日朱苞剖明璫出囧然數寸¶
猶不可匹未至齒而殆銷雖瓊漿而可軼彼衆味之有五此甘滋¶
之不一伊醇淑之無筭非精言之能悉聞者歡而竦企見者訝而¶
驚佚心恚可以蠲忿口爽可以忘疾且欲神於醴露何比數於甘¶
橘援蒲桃而見擬亦古人之深失若乃華軒洞開嘉賔四㑹時當¶
燠煜客或煩憒而斯果在焉莫不心侈而體泰信琱盤之仙液實¶
玳筵之綺繢有終食於累百愈益氣而理内故無厭於所甘雖不¶
貪而必愛沈美李而莫取浮甘𤓰而自退豈一座之所榮冠四時¶
而爲最夫其貴可以薦宗廟珍可以羞王公亭十里而莫致門九¶
<pb:KR4h0024_SBCK_006-9a>¶
重&KR0006;曷通山五嶠&KR0006;白雲江千里&KR0006;青楓何斯美之獨逺嗟爾命¶
之不逢毎&KR0013;銷於凡口罕獲知於貴躬杮何稱乎梁侯棃何幸乎¶
張公亦因地之所遇孰能辨乎其中哉¶
　　　　瑞橘賦(并序)李德&KR0073;¶
清霜始降聖上命中使賜宰臣等朱橘各三枚蓋靈囿之所植也¶
臣伏以渡淮爲枳由地氣而不遷吹谷生黍信陽和之有感昔漢¶
武致石榴於異國靈根遐布此西域柔服之應也魏武植朱橘於¶
雀園華實不就乃吳人未格之兆也考於前史昭晣可知豈非天¶
地同和羣物效祉去蠻夷之陋獲近太陽感王化之威更承膏露¶
草木尚爾況乎人心漢宣帝宫館山澤意有所感必使近臣賦之¶
臣㓜學爲文忝列樞近敢稽首而獻賦曰¶
美南州之嘉樹受烈氣於炎德固一志於殊方遂不遷於上國貞¶
枝凝碧蔚湘岸之夕隂華實變黃動江潭之秋色雜丹楓於溪畔¶
映緑篠於巖側翡翠以之列巢鵷鶵於焉棲息雖同霑於雨露竊¶
<pb:KR4h0024_SBCK_006-9b>¶
自得於雕飾終獲譽於皇明豈因人之羽翼感大鈞之獨運輸造¶
化之玄力思六合以同風採孤根而移植播元氣以茂育諒英靈¶
之不測逮乎霜飛天囿風落秦川金莖炫熀於朝日玉樹青葱於¶
霽天峩方壼之翠㠀列靈沼之清漣上蔚檉松下秀蓀荃赩朱草¶
與屈軼華紫芝與賔連靈卉必植而嘉橘在焉碧葉獨潤金衣更¶
鮮天漢之華星焜燿閬風之珠樹粲然香若團於野露色疑炫於¶
江煙旣而太官獻新竒果列筵非厥苞之自逺何菲陋之莫傳樹¶
隱方塘比丹萍之&KR0004;實盤映皎月與赤瑛而共妍東鄙孤臣謬陳¶
三事旣乏和羮乏用猶霑可口之味并食不割&KR0060;愧晏嬰之知捧¶
之以拜重感桓榮之賜庶不朽於雪霜永酬恩於天地¶
　　　　伐櫻桃樹賦(并序)蕭頴士¶
天寶八載予以前校理罷免降資廣陵太府軍事任在限外無舎¶
是處寓居于紫極宮之道學館因領其敎職焉廟庭之右有大櫻¶
桃樹高累數㝷條暢薈蔚攅柯比葉擁蔽風景腹皆微禽是焉栖¶
<pb:KR4h0024_SBCK_006-10a>¶
託頡頏上下喧呼甚適登其喬枝則俯逼軒屏中外斯隔予實惡¶
之懼盜窺踰因是爲資遂命伐焉儆夫在位者爾¶
古人有言芳蘭在門不得不鋤眷兹櫻之攸止亦在物之冝除觀¶
其體異脩直材非棟榦外森沈以茂密中紛錯以交亂先羣卉以¶
效諂望嚴霜以凋換綴繁英&KR0006;霰集駢朱實以星粲故當小鳥之¶
所啄食妖&KR0078;之所攀翫赫赫閟宇玄之又玄長廊霞截高殿雲褰¶
實吾君聿修祖德論道設教之筵冝乎蒔以芬馥樹以貞堅匪夫¶
松篠桂檜&KR0649;若蘭荃猗具美其在兹爾何德而居焉擢無庸之𤨏¶
質蒙本枝而自庇汨羣林而非據專廟庭之右地雖先寢之或薦¶
豈和羮之正味毎俯臨乎蕭牆姦回得而窺伺諒何惡之能爲終¶
物情之所畏於是命㝷斧伐盤根密葉剥攅柯焚朝光無隂夕鳥¶
不喧肅肅明明曠蕩乎堦軒嗟乎草無滋蔓瓶不假器苟恃勢而¶
將逼雖見親而益忌譬諸人事也則𣈆吞并於僭沃魯出逐於強¶
季綝峻擅而吳削倫囧專而𣈆墜其大者虎遷趙嗣鸞&KR0060;齊位由¶
<pb:KR4h0024_SBCK_006-10b>¶
履霜而莫戒聿堅冰而荐至嗚呼乃終古覆車之&KR0100;轍豈㝷常散¶
木之足議¶
　　　　杞菊賦(并序)陸龜蒙¶
天隨生宅荒少墻屋多𨻶地著圖書所前後皆樹以杞菊春苗恣¶
肥得以採擷供左右杯案及夏五月枝葉老硬氣味苦澁旦暮猶¶
責兒童輩拾掇不巳人或嘆曰千乗之邑非無好事之家日欲擊¶
鮮爲具以飽君者多矣君獨閉𨵿不岀率空腸貯古聖賢道德言¶
語何自苦如此生𥬇曰我幾年來忍饑誦經豈不知屠沽兒有酒¶
食邪退而作杞菊賦以自廣云¶
惟杞惟菊偕寒互緑或頴或苕煙披雨沭我衣敗綈我飯脫粟羞¶
慚齒牙茍且𥹭肉蔓延駢羅其生實多爾杞未&KR0068;爾菊未莎其如¶
予何其如予何¶
重校正唐文粹卷第六¶
