# -*- mode: mandoku-view -*-
#+TITLE: 唐文粹
#+DATE: 2015-09-23 10:31:56
#+PROPERTY: JUAN 6


鉉　編¶
　　古賦已(總一十首/)¶
　　　名山二¶
　　　　華山賦(楊敬之/)
　　　　霍山賦(皮日休/)¶
　　　華卉草木八
<pb:KR4h0024_WYG_006-1b>
　　　　牡丹賦(舒元輿/)
　　　　長樂花賦(蘇頲/)¶
　　　　桃花賦(皮日休/)
　　　　秋蓮賦(宋之問/)¶
　　　　荔枝賦(張九齡/)
　　　　瑞橘賦(李德裕/)¶
　　　　伐櫻桃樹賦(蕭穎士/)
　　　　杞菊賦(陸龜蒙/)
<pb:KR4h0024_WYG_006-2a>
　　華山賦　　　　　　　　　　楊敬之¶
嶽之初成二儀氣凝其間小積焉為邱大積焉為山山
之大者為¶嶽其數五余尸其一焉嶽之尊燭日月居乾
坤諸山並馳附麗其¶根渾渾河流從南而來自北而奔
姑射九嵕荆巫梁岷道之云逺<md:KR4h0024_SBCK_006-1b>¶兮徒遥而賔嶽之形物
類無儀其上無齊其傍無依舉之千仭¶不為崇抑之千
仭不為卑天雨初霽三峰相差虹蜺出其中來飲河¶湄
特立無朋似乎賢人守位北面似乎為臣望之如雲就
<pb:KR4h0024_WYG_006-2b>
之如天仰¶不見其巔肅阿芉芉蟠五百里當諸侯田嶽
之作鬼神反覆蛟龍¶不敢伏若歲大旱鞭之朴之走之
馳之甘雨瀾漫百川東逝千里¶而散噫氣蹶然怒乎巖
幽漸于人間其聲瀏瀏嶽之殊巧既不可¶窮見乎中天
挲挲而掌峨峨而蓮起者似人伏者似獸物者似池¶洼
者似臼欹者似弁呀者似口突者似距翼者似抱文乎
文質乎¶質動乎動息乎息鳴乎鳴黙乎黙上上下下千
品萬類似是而非¶似非而是其乃繕人事余安得畢議
<pb:KR4h0024_WYG_006-3a>
今作帝耳目相其聦明下曯¶九州在宥羣生初太易時
其人俞俞其主人者始乎容成卒乎神¶農中間數十君
姓氏可稱其徒以飲食為事未有仁義時哉時哉¶义曷
足莅是後敬乎天成乎人者必闢其心假其神與之齡
降其¶仁故軒轅有盛德蚩尤為賊生物不遂軒轅用力
大事不可獨治<md:KR4h0024_SBCK_006-2a>¶降以后牧三人有心烈火就撲其子之
子其孫之孫咸明且仁雖¶德之衰物亦處宜繇夏以降
湯發仁以王癸受暴以亡甲戊誦¶釗不敢有加惟道其
<pb:KR4h0024_WYG_006-3b>
常享國遂長天事著矣莫見乎髙而謂其茫茫¶余受帝
命億有萬歲而不敢怠遑臣賛之曰若此古矣祖矣大
矣¶廣矣富矣庶矣駭矣怖矣上古之事粗知之矣而神
之言又聞之¶矣然神起居於上宫室於上如此之久矣
其所見何如也曰見若咫¶尺田千畆矣見若環堵城千
雉矣見若杯水池百里矣見若蟻垤¶臺九層矣醯雞往
來周東西矣蠛蠓紛紛秦速亡矣蜂窠聯聯起¶阿房矣
俄而復然立建章矣小星奕奕焚咸陽矣纍纍繭栗祖
<pb:KR4h0024_WYG_006-4a>
龍¶藏矣其下千載改更興壞悲愁辛苦循其上矣臣又
問曰古有封¶禪今讀書者云得其傳云失其傳言語紛
綸於神何如也曰若知¶之乎聞聖人撫天下哀天下既
信於天下則因山嶽而質於天不¶敢多物若秦政漢武
則率海内以奉祭祀圖福其已則廟祀相望壇¶墠迆邐
盛氣臭夸金玉聚薪以燔積灰以封天下怠矣然猶歉歉
不<md:KR4h0024_SBCK_006-2b>¶足秦由是薙漢由是弱明天子得賢者在位能者在
職廟堂之上¶垂衣裳而已其於封禪存可也亡可也
<pb:KR4h0024_WYG_006-4b>
　　霍山賦(并序/)　　　　　　　　　皮日休¶
臣日休以文為命士所至州縣山川未嘗不求其風謡
以頌其丈¶幸上發輶軒使得採以聞六年至夀之駢邑
曰霍山山故嶽也邑¶贅于阯至之二日離邑一舍望乎
嶽將頌之文也及見之則目乎¶戇手乎嚲心乎竦神乎
瞀始欲狂其文寫其狀如丹青之不差也¶頌其風文其
謡如金石之永播也既而其精怯然搏敵躁然械囚¶紛
然棼絲怳然墮空浩然涉溟幽然乆&KR1028;則知才智之劣
<pb:KR4h0024_WYG_006-5a>
如耄而¶加疾将杖而奔者於戲霍山之靈哉霍山之靈
哉将閼於神而愚¶之邪抑有所達而託之邪其辰既浹
其精忽渝怯然而勝躁然而¶敵紛然而靜怳然而安浩
然而濟幽然而愈如壯而能決将陣而¶能敵者於是狂
其文寫其狀辭曰¶
太始之氣有清有濁結濁為山峻清為嶽其山厥臣其
嶽惟君惟<md:KR4h0024_SBCK_006-3a>¶南之鎮曰霍為尊嶽之大與地角壯與天勍
勢荆豫華嵩青沂兖¶岱如垤而秀如塊而鋭嵩之高千
<pb:KR4h0024_WYG_006-5b>
仞萬仞蒼蒼茫茫日月相避其¶光望之數百里外為
天棟梁嶽之尊端然御極竦然正位靜然而¶聽凝然而
視其體當中如君之毅其屬者如駢其拇如枝其指如¶
卑其儀若肅其位嶽之氣其秀為春其清若秋其翠如
雲雲不能¶麗其色如煙煙不能鮮若雨收氣爽丹青滿
天嶽之靈其神不眹¶其報如響若雨用淫嶽能廓之若
歲用旱嶽能澤之嶽之德生之¶育之煦之和之開蘤(音/蒍)
染卉淒淒迷迷藻繢數百里嶽之形有雲¶騖騖其勃如
<pb:KR4h0024_WYG_006-6a>
怒有泉烈烈其來如決叱豐隆奔列缺轟然霹靂天¶地
俱裂嶽之異狀其勢如危或不可支若不可維或仰而
呀有如¶吮空或俯而拔有如攫地其曉而東有如貫日
其暮而西有如孕¶月有水而脈有石而骨有洞而腹有
崿而節或鋭而勵或斷而截¶或迴而馳或低而折其經
之怪之祥之詭之千種萬類繄不可得¶而詳記因神狂
不能自主殆而寐夢一人絳衣朱冕怪貌魁形曰<md:KR4h0024_SBCK_006-3b>¶余祝
融之相也夫霍山君之故治也爾賦之誠形矣勝矣怪
<pb:KR4h0024_WYG_006-6b>
矣典¶矣然義有不備帝俾余莅夫古有五嶽霍居其一
所以五嶽相邇¶者唐虞之帝五載一巡狩一載而徧上
以覲侯下以存民侯有治¶者陟不治者黜民有寃者平
窮者濟洎唐虞已降皆燔柴于霍我¶帝用饗其禮至周
旦冊而命我與諸嶽星列中國自漢之後乃易¶我號而
歸于衡故祝融遷都命余守霍今聖天子越唐邁虞而
廢¶巡罷狩余之封内有可陟可黜可平可濟者是聖天
子無由知之¶爾能以文請執事之達者易衡之號以歸
<pb:KR4h0024_WYG_006-7a>
於我請天子復唐虞黜¶陟之義故爾之将賦余閉遏爾
懷而不爾文帝曰有衡既逺有狩¶必勞惟霍之邇斯號
可復賦者有能言胡不俾帝命余錫爾文爾¶無忘也臣
曰請惟神命既覺而書嗚呼異哉¶
　　牡丹賦(并序/)　　　　　　　舒元與¶
古人言花者牡丹未嘗與焉蓋遁乎深山自幽而芳以為
貴重所知花則何遇焉天后之鄉西¶河也精舍下有牡
丹其花特異天后歎上苑之有闕因命移植焉<md:KR4h0024_SBCK_006-4a>¶由此京
<pb:KR4h0024_WYG_006-7b>
國牡丹日月寖盛今則自禁闥洎官署外延士庶之家
瀰¶漫如四瀆之流不知其止息之地每暮春之月遨遊之
士如狂焉亦上國¶繁華之一事也近代文士為歌詩以詠其
形容未有能賦之者余¶獨賦之以極其美或曰子常以
丈夫功業自許今則肆情於一花¶無乃猶有兒女之心
乎余應之曰吾子獨不見張荆州之為人乎¶斯人信丈
夫也然吾觀其文集之首有荔枝賦焉荔枝信美矣然¶
亦不出一果爾與牡丹何異哉但問其所賦之㫖何如
<pb:KR4h0024_WYG_006-8a>
吾賦牡丹¶何傷焉或者不能對余遂賦以示之¶
圓𤣥瑞精有星而景有雲而卿其光下垂遇物流形草
木得之發¶為紅英英之甚紅鍾乎牡丹拔類邁倫國香
欺蘭我研物情次第¶而觀暮春氣極緑苞如珠清露宵
偃韶光曉驅動蕩支節如解凝¶結百脈融暢氣不可遏
兀然盛怒如将憤洩淑色披開照曜酷烈¶美膚膩體萬
状皆絶赤者如日白者如月淡者如赫殷者如血向¶者
如迎背者如訣坼者如語含者如咽俯者如愁仰者如
<pb:KR4h0024_WYG_006-8b>
悦褭者<md:KR4h0024_SBCK_006-4b>¶如舞側者如跌亞者如醉曲者如折密者如織
疎者如缺鮮者如¶濯慘者如别初朧朧而下上次鱗鱗
而重疊錦衾相覆繡帳連接¶晴籠晝薰宿露宵裛或灼
灼騰秀或亭亭露竒或颭然如招或儼¶然如思或帶風
如吟或泫露如悲或重然如縋或爛然如披或迎¶日擁
砌或照影臨池或山雞已馴或威鳳将飛其態萬萬胡
可立¶辨不窺天府孰得而見乍疑孫武來此敎戰其戰
謂何摇摇纖柯¶玉欄風滿流霞成波歴階重臺萬朶千
<pb:KR4h0024_WYG_006-9a>
窠西子南威洛神湘娥或¶倚或扶朱顔色&KR0755;各衒紅釭
争顰翠娥灼灼夭夭逶逶迤迤漢宫¶三千豔列星河我
見其少孰云其多弄彩呈妍壓景駢肩席奪銀¶燭爐昇
絳煙洞府真人㑹于羣仙晶熒往來金釭列錢凝睇相
看¶曽不晤言未及行雨先驚旱蓮公室侯家列之如麻
咳唾萬金買¶此繁華遑恤終日一言相誇列幄庭中步
障開霞曲廡重梁松篁¶交加如貯深閨似隔牎紗髣髴
息嬀依稀館娃我來觀之如乗仙¶槎脈脈不語遲遲日
<pb:KR4h0024_WYG_006-9b>
斜九衢遊入駿馬香車有酒如澠萬坐笙歌<md:KR4h0024_SBCK_006-5a>¶一醉是競
孰知其他我案花品此華第一脱落羣類獨占春日其¶
大盈尺其香滿室葉如翠羽擁抱櫛比蘂如金屑䊋飾
淑質玫瑰¶羞死芍藥自失夭桃斂跡穠李慙出躑躅宵
潰木蘭潛逸朱槿灰¶心紫薇屈膝皆讓其先敢懷憤嫉
煥乎美乎后土之産物也使其¶華之如此而偉乎何前
代寂寞而不聞今則昌然而大來曷草木¶之命亦有時
而塞亦有時而開吾欲問汝曷為而生哉汝且不言¶徒
<pb:KR4h0024_WYG_006-10a>
留翫以徘徊¶
　　長樂花賦(并序/)　　　　　　　蘇　頲¶
蜀太守庭際有紫華草秋中始繁英露洗冬早尚直本
霜封蕪雜¶大同於衆卉盛衰小異於羣物余訝而未識
吏或告余曰此長虞¶所賦蜀長樂花也故心暗賞焉因
口授書吏遂墨而成作恨不見¶古人所為得髣髴其㫖
爾¶
夫長者以短長之形度其長則至美夫樂者以哀樂之
<pb:KR4h0024_WYG_006-10b>
類同其樂¶則至喜長也樂也吾安得而間之嘉纎植之
並用偉令名兮在兹<md:KR4h0024_SBCK_006-5b>¶徒見其豐族苯䔿髙標璀璨莖丹
外而縞中葉縹分以紅貫綴緑¶穎之重疊索紫蕤之爛
漫迫而象之君子其常或微或章聳危冠¶兮䙬若綬黙
退静其何望逺以意之佳人欲翔炫炫煌煌重羅綺¶兮
撲瑶翠蹇來思而未嘗匪以幽兮自直匪以直兮自藏
匪以晚¶兮自耀匪以耀兮自强文濁露之均灑庇清舒
之泛光本無嫌於¶散地甘有寓於殊方然則太液初滿
<pb:KR4h0024_WYG_006-11a>
上林新霽䒠茸灼爍萬品千¶計摇瑞色而涵芝雜竒葩
而轉&KR0525;孰與夫玉堂金閤之徧賞白日¶青春之特麗歲
不與兮時向闌風蕭蕭兮夜漫漫賔逺鴻於沙塞¶叫離
鶴於江干君曽不見三月華矣盡林間之槁木千霜殞
矣亦¶庭下之枯蘭懿此常度凌於早寒假春期而不彩
雖秋令而不殘¶衝雨霰之飛薄任雲山之險難芳弗珍
於靃靡節恒慕於檀欒吾¶則知樹背之奚託傾心之可
安如後凋之是貴罔獨立其誰觀文¶學掾起而為亂曰
<pb:KR4h0024_WYG_006-11b>
白露瀼瀼何草不黃紫華灼灼生君之堂彼不¶伐兮秋
自翳時或珍兮君是惠彤庭赫兮朱草駢交屈軼兮友
賔<md:KR4h0024_SBCK_006-6a>¶連伊榛莽而荒此君曷為而賦旃¶
　　桃花賦　　　　　　　　　　皮日休¶
余常慕宋廣平之為相貞姿勁質剛態毅狀疑其鐵腸
與石心不¶解吐婉媚辭然覩其文而有梅花賦清便富
豔得南朝徐庾體殊¶不類其為人也後蘇相公味道得
而稱之廣平之名遂振嗚呼夫¶廣平文才未為是賦則
<pb:KR4h0024_WYG_006-12a>
蘇公果暇知其人哉将廣平困於窮阨於¶躓然後强為是
文邪日休於文尚矣狀花卉體風物非有所諷輒抑¶而
不發因感廣平之所作復為桃花賦其辭曰¶
伊祈氏之作春也有豔外之豔華中之華衆木不得融
為桃花厥¶花伊何其美實多臺隸衆芳縁飾陽和開破
嫩蕚壓低柔柯其色¶則不淡不深若素練輕茜玉顔半
&KR0755;若夫美景妍時春含曉滋密¶如不幹繁若無枝妦妦
婉婉夭夭怡怡或俛者若想或閑者如癡¶或向者若步
<pb:KR4h0024_WYG_006-12b>
或倚者如疲或溫黁而可薰或婑媠而莫持或幽柔¶而
旁午或撦冶而倒披或翹矣如望或凝然若思或弈偞
(音/葉)以作<md:KR4h0024_SBCK_006-6b>¶態或窈窕而騁姿日將明兮似喜天將慘兮若
悲近榆錢兮䊋翠¶靨映楊柳兮顰愁眉輕紅拖裳動則
褭香宛若鄭袖初見吳王夜¶景皎絜閧(胡弄/切)然秀發又
若常娥欲奔明月蝶散蜂寂當閨脈脈¶又若妲己未聞
裂帛或開故楚豔豔春曙又若息媯含情不語或¶臨金
塘或交綺井又若西子浣紗見影玉露厭浥妖紅墜濕
<pb:KR4h0024_WYG_006-13a>
又若¶驪姬将譖而泣或在水濵或臨江浦又若神女見
鄭交甫或臨廣¶筵或當髙㑹又若韓娥将歌斂態微動
輕風婆娑暖紅又若飛燕¶舞于掌中半霑斜吹或動或
止又若文姬将賦而思丰茸旖旎互¶交逓倚又若麗華
侍宴初醉狂風猛雨一陣紅去又若襃姒初隨¶戎虜滿
地春色堦前砌側又若戚姬死於鞠域花品之中此花
最¶異以衆為繁以多見鄙自是物情非闗春意若氏族
之斥素流品¶秩之卑寒士他目則目他耳則耳或以昵
<pb:KR4h0024_WYG_006-13b>
而稱珍或以疎而見貴¶或有實而花乖或有花而實悴
其花可以暢君之心目其實可以¶充君之口腹匪乎兹
花他則碌碌我欲修花品以此花為第一懼<md:KR4h0024_SBCK_006-7a>¶俗情之横
議我曰不然為之則已我目吾目我耳吾耳妍蚩決於¶
心取捨斷於志豈於草木之品獨然信為國兮如此¶
　　秋蓮賦　　　　　　　　　　宋之問¶
天授元年勅學士楊炯與之問分直於洛城西入閣每
雞鳴後至¶羽林仗閽人奏名請龜契佇命拱立于御橋
<pb:KR4h0024_WYG_006-14a>
之西玉池清泠紅蕖¶菡萏謬履扃闥自春徂秋見其生
視其長覩其盛惜其衰得終天¶年而無夭折者良以隔
礙仙禁人莫由窺向若生於瀟湘洞庭溱¶洧淇澳即有
吳姬越客鄭女衛童芳心未成採擷都盡今委以白¶露
順以涼風榮落有期私分畢矣斐然願歌其事久之乃
述秋蓮¶賦焉¶
若夫西城秘掖北禁仙流見白露之先降悲紅蕖之已
秋昔之菡¶萏齊秀芳敷競發君門閟兮九重兵衛儼兮
<pb:KR4h0024_WYG_006-14b>
千列緑蔕青枝縁溝¶覆池映連旗以摇豔揮長劒兮陸
離疏瀍兮裂縠交流兮湘沃四¶繞兮丹禁三帀兮承明
曉而望之若霓裳宛轉朝玉京夕而察之<md:KR4h0024_SBCK_006-7b>¶若霞標灼爍
散赤城既如秦女豔日兮鳳鳴又似洛妃拾翠兮鴻¶驚
足使瑶草罷色芳樹無情複道兮詰曲離宫兮相屬飛
閣兮周¶廬金鋪兮壁除君之駕兮旖旎蓮之葉兮扶疎
萬乗顧兮駐綵騎¶六宫喜兮停羅裾仰仙遊而德澤縱
𤣥覽而神虚豈與夫溪澗兮¶沼沚自生兮自死海沂兮
<pb:KR4h0024_WYG_006-15a>
江沲萬萬兮煙波泛漢女遊湘娥佩嗚¶玉戲清波中流
欲渡兮木蘭楫幽泉一曲兮採蓮歌江南兮峴北¶汀洲
兮不極既有芳兮蓑城長無依兮水國豈知移植天泉
香飄¶列仙嬌紫臺之月露含玉宇之風煙雜葩兮照燭
衆彩兮相宣鳥¶翡翠兮丹青翰樹珊瑚兮林碧鮮夫其
生也春風盡蕩爍日相煎¶夭桃盡兮穠李滅出大堤兮
豔欲燃夫其謝也秋灰度管金氣騰¶天宫槐疎兮井桐
變摇寒波兮風颯然歸根息豔兮八九月乗化¶無窮兮
<pb:KR4h0024_WYG_006-15b>
千萬年越人望兮已長久鄭女採兮無由縁何深蔕之
能¶固何穠香之獨全别有待制揚雄悲秋宋玉夏之來
兮翫早紅秋¶之暮兮悲餘緑禮盛燕臺人非楚材雲霧
圖兮蘭為閤金銀酒兮<md:KR4h0024_SBCK_006-8a>¶蓮作杯落英兮徘徊風轉兮衰
衰入黄扉兮灑錦石縈白蘋兮覆¶緑苔寒暑茫茫兮代
謝故葉新花兮往來何秋日之可哀託芙蓉¶以為媒¶
　　荔枝賦(并序/)　　　　　　　　張九齡¶
南海郡出荔枝焉每至季夏其實乃熟狀甚瓌詭味特
<pb:KR4h0024_WYG_006-16a>
甘滋百果¶之中無一可比余往在西掖嘗盛稱之諸公
莫之知固未之信唯¶舍人彭城劉侯弱年累遷經于南
海一聞斯談倍復嘉歎以為甘¶美之極也又謂龍眼凡
果而與荔枝齊名魏文帝方引蒲桃及龍¶眼相比是時
二方不通傳聞之大謬也每相顧閒議欲為賦述世¶務
卒卒此志莫就及理郡暇日追敘往心夫物以不知而
輕味以¶無比而疑逺不可驗終然永屈况士有未效
之用而身在無譽之¶間苟無深知與彼亦何以異也因
<pb:KR4h0024_WYG_006-16b>
導揚其實遂作此賦云¶
果之美者厥有荔枝雖受氣於震方實稟精於火離乃
作酸於此¶裔爰負陽以從宜蒙休和之所播涉寒暑而
匪虧下合圍以擢本<md:KR4h0024_SBCK_006-8b>¶傍䕃畆而抱規紫文紺理黛葉緗
枝蓊茸霮䨴環合棼纚如蓋之¶張如帷之垂雲煙沃若
孔翠于斯虛根所盤不高不卑陋下澤之¶沮洳惡層崖
之險巇彼前志之或妄何側生之見疵爾其勾芒在¶辰
凱風入律肇氣含滋芬敷謐溢緑穗靡靡青英苾苾不
<pb:KR4h0024_WYG_006-17a>
豐其花¶但甘其實如有意乎敦本故微文而妙質蔕葯
房而攅萃皮龍鱗¶以駢比膚玉英而含津色江萍以吐
日朱苞剖明璫出冏然數寸¶猶不可匹未至齒而殆銷
雖瓊漿而可軼彼衆味之有五此甘滋¶之不一伊醇淑
之無筭非精言之能悉聞者歡而竦企見者訝而¶驚佚
心恚可以蠲忿口爽可以忘疾且欲神於醴露何比數
於甘¶橘援蒲桃而見擬亦古人之深失若乃華軒洞開
嘉賔四㑹時當¶燠煜客或煩憒而斯果在焉莫不心侈
<pb:KR4h0024_WYG_006-17b>
而體泰信琱盤之仙液實¶玳筵之綺繢有終食於累百
愈益氣而理内故無厭於所甘雖不¶貪而必愛沈美李
而莫取浮甘𤓰而自退豈一座之所榮冠四時¶而為最
夫其貴可以薦宗廟珍可以羞王公亭十里而莫致門
九<md:KR4h0024_SBCK_006-9a>¶重兮曷通山五嶠兮白雲江千里兮青楓何斯美之
獨逺嗟爾命¶之不逢每被銷於凡口罕獲知於貴躬柿
何稱乎梁侯棃何幸乎¶張公亦因地之所遇孰能辨乎
其中哉
<pb:KR4h0024_WYG_006-18a>
　　瑞橘賦(并序/)　　　　　　　　李德裕¶
清霜始降聖上命中使賜宰臣等朱橘各三枚蓋靈囿
之所植也¶臣伏以渡淮為枳由地氣而不遷吹谷生黍
信陽和之有感昔漢¶武致石榴於異國靈根遐布此西
域柔服之應也魏武植朱橘於¶雀園華實不就乃吳人
未格之兆也考於前史昭晰可知豈非天¶地同和羣物
效祉去蠻夷之陋獲近太陽感王化之威更承膏露¶草
木尚爾况乎人心漢宣帝宫館山澤意有所感必使近
<pb:KR4h0024_WYG_006-18b>
臣賦之¶臣幼學無文忝列樞近敢稽首而獻賦曰¶
美南州之嘉樹受烈氣於炎德固一志於殊方遂不遷
於上國貞¶枝凝碧蔚湘岸之夕陰華實變黄動江潭之
秋色雜丹楓於溪畔¶映緑篠於巖側翡翠以之列巢鵷
鶵於焉棲息雖同霑於雨露竊<md:KR4h0024_SBCK_006-9b>¶自得於雕飾終獲譽於
皇明豈因人之羽翼感大鈞之獨運輸造¶化之𤣥力思
六合以同風採孤根而移植播元氣以茂育諒英靈¶之
不測逮乎霜飛天囿風落秦川金莖炫熀於朝日玉樹
<pb:KR4h0024_WYG_006-19a>
青葱於¶霽天峩方壺之翠島列靈沼之清漣上蔚檉松
下秀蓀荃赩朱草¶與屈軼華紫芝與賔連靈卉必植而
嘉橘在焉碧葉獨潤金衣更¶鮮天漢之華星焜燿閬風
之珠樹粲然香若團於野露色疑炫於¶江煙既而大官
獻新竒果列筵非厥包之自逺何菲陋之莫傳樹¶隱方
塘比丹萍之初實盤映皎月與赤瑛而共妍東鄙孤臣
謬陳¶三事既乏和羮之用猶霑可口之味并食不割竊
愧晏嬰之知捧¶之以拜重感桓榮之賜庶不朽於雪霜
<pb:KR4h0024_WYG_006-19b>
永酬恩於天地¶
　　伐櫻桃樹賦(并序/)　　　　　　蕭穎士¶
天寶八載予以前校理罷免降資參廣陵太府軍事任
在限外無官¶舍是處寓居于紫極宫之道學館因領其教
職焉廟庭之右有大櫻¶桃樹髙累數尋條暢薈蔚攅柯
比葉擁蔽風景腹背微禽是焉栖<md:KR4h0024_SBCK_006-10a>¶託頡頏上下喧呼甚
適登其喬枝則俯逼軒屏中外斯隔予實惡¶之懼盜窺
踰因是為資遂命伐焉聊託興兹賦儆夫在位者爾
<pb:KR4h0024_WYG_006-20a>
古人有言芳蘭在門不得不鋤眷兹櫻之攸止亦在物
之宜除觀¶其體異脩直材非棟榦外森沈以茂密中紛
錯以交亂先羣卉以¶效諂望嚴霜以凋換綴繁英兮霰
集駢朱實以星粲故當小鳥之¶所啄食妖姬之所攀翫
赫赫閟宇𤣥之又𤣥長廊霞截髙殿雲褰¶實吾君聿修
祖德論道設教之筵宜乎蒔以芬馥樹以貞堅匪夫¶松
篠桂檜茝若蘭荃猗具美其在兹爾何德而居焉擢無
庸之瑣¶質蒙本枝而自庇汨羣林而非據專廟庭之右
<pb:KR4h0024_WYG_006-20b>
地雖先寝之或薦¶豈和羮之正味每俯臨乎蕭牆姦回
得而窺伺諒何惡之能為終¶物情之所畏於是命尋斧
伐盤根密葉剥攅柯焚朝光無隂夕鳥¶不喧肅肅明明
曠蕩乎堦軒嗟乎草無滋蔓瓶不假器苟恃勢而¶将逼
雖見親而益忌譬諸人事也則晉吞并於僭沃魯出逐
於強¶季綝峻擅而吳削倫冏專而晉墜其大者虎遷趙
嗣鸞竊齊位由<md:KR4h0024_SBCK_006-10b>¶履霜而莫戒聿堅氷而荐至嗚呼乃終
古覆車之軌轍豈尋常散¶木之足議
<pb:KR4h0024_WYG_006-21a>
　　杞菊賦(并序/)　　　　　　　陸龜蒙¶
天隨生宅荒少墻屋多隙地著圗書所前後皆樹以杞
菊春苗恣¶肥得以採擷供左右杯案及夏五月枝葉老
硬氣味苦澁旦暮猶¶責兒童輩掇拾不已人或嘆曰千
乗之邑非無好事之家日欲擊¶鮮為具以飽君者多矣
君獨閉關不出率空腸貯古聖賢道德言¶語何自苦如
此生笑曰我幾年來忍饑誦經豈不知屠沽兒有酒¶食
邪退而作杞菊賦以自廣云
<pb:KR4h0024_WYG_006-21b>
惟杞惟菊偕寒互緑或穎或苕煙披雨沐我衣敗綈我
飯脱粟羞¶慚齒牙苟且梁肉蔓延駢羅其生實多爾杞
未棘爾菊未莎其如¶予何其如予何¶
　
　
　
　
　唐文粹巻六¶
<md:KR4h0024_SBCK_007-1a>¶
<pb:KR4h0024_WYG_007-1a>
欽定四庫全書
　唐文粹巻七¶
　　　　　　　　　　　　　宋　姚
