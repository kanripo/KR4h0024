# -*- mode: mandoku-view -*-
#+TITLE: 唐文粹
#+DATE: 2015-09-23 10:32:04
#+PROPERTY: JUAN 71


　記甲(到難附總/)　(十二首/)¶
　　　古跡二¶
　　　　宋武受命壇記(張謂/)
　　　　風后八陣圖記(獨孤及/)¶
　　　陵廟四
<pb:KR4h0024_WYG_071-1b>
　　　　女媧陵記(喬潭/)
　　　　改修吳延陵季子廟記(蕭定/)¶
　　　　晉東萊太守劉將軍廟記(許籌/)
　　　　縉雲縣城隍神記(李陽冰/)¶
　　　水石巖宂五¶
　　　　曲江池記(歐陽詹/)
　　　　太湖石記(白居易/)
　　　　至邱西小石潭記(栁宗元/)
<pb:KR4h0024_WYG_071-2a>
　　　　乳宂記
　　　　到難(附䕫/周)
　¶　　外物一¶
　　　　醉鄉記(王績/)¶
　　宋武受命壇記　　　　　　　張　謂<md:KR4h0024_SBCK_071-1b>¶昔在王癸不道帝辛失德天命將改人心已去聖哲拯
之厯數歸¶焉商湯所以革夏周武所以伐殷也至於太
甲初放成王未長國¶步猶梗時屯尚虞忠賢處之名節
<pb:KR4h0024_WYG_071-2b>
存焉伊尹所以反正周公所以¶復嗣也元興之際義熈
之間晉主中庸幸無桀紂之罪劉公大畧¶遂有伊周之
勲當其驅駕英雄芟夷僭偽南摧勁楚北破强燕電¶掃
秦雍風清巴蜀三方為我有四海為己任誠能秉汾陽
之志息¶漢隂之機牽率何劉同為翊戴指撝徐傅共致
雍熈則元皇建業¶之都至今享殷周之祚劉后豫章之
地至今為齊魯之國而近希¶曹馬遠棄桓文禍徒及於
兩朝福未盈於三載八葉傳其世嗣六¶君不以夀終漢
<pb:KR4h0024_WYG_071-3a>
氏寛仁𦙍緒成大族劉公殘暴子孫無遺種天之¶報施
其明徴乎則知握元符升大寳禮義得之者難絶智力
得之¶者易亡使成如宋齊無足稱者况敗如莽卓豈勝
道哉後之人運¶屬陵夷業崇經濟周爰故地殷鑒在兹
唐永泰元年二月二十五¶日建<md:KR4h0024_SBCK_071-2a>¶　　風后八陣圖記　　　　　　　　獨孤及¶
物不終靜必受之以動當純坤用事隂疑於陽則飛龍
戰大朴已¶散聖盜並起故戎馬生乃有力吞八荒爭截
<pb:KR4h0024_WYG_071-3b>
九有大者天柱折地¶維絶小者作慝盧山負阻中冀上
帝慿怒下民是恤乃眷武德黄¶帝受命之始順殺氣以作
兵法文昌以命將於是乎征不服討不庭¶其誰佐命曰
元老風后盖戎行之不修則師律用爽隂謀之不作¶則
凶器何恃故天命聖者以廣戰術俾懸衡於未然察變
於倚數¶握機制勝作為陣圖夫八宫之位正則數不&KR0317;
神不忒故八其陣¶所以定位也衡抗於外軸布於内風
雲附其四維所以備物也虎¶張翼以進蛇向敵而蟠飛
<pb:KR4h0024_WYG_071-4a>
龍翔鳥上下其勢以致用也至若疑兵¶以固其餘地游
軍以按其後列門具將發然後合戰弛張則二廣¶迭舉
掎角則四竒皆出必使陷堅陣拔深壘若星馳天旋雷
動山¶破魏之鶴列鄭之魚麗周武之熊羆昆陽之虎豹
出匪以律我異¶於是既而圖成罇爼帝用經畧北逐獯
鬻南平蚩尤戡黎於阪泉<md:KR4h0024_SBCK_071-2b>¶省方於崆峒底定萬國旁羅
七耀鼎成龍至去而上僊於是遺風¶㝠㝠時亡而圖存
焉於戲聖迹長往神機未昧酌其流者猶足以¶决勝三
<pb:KR4h0024_WYG_071-4b>
軍禦侮萬里故項籍得之以霸西楚黥布得之奄有九
江¶漢孝武得之攘匈奴服甌越東收獩貊西拓大夏然
則聖圖幽贊¶未始有涯天寳中客有為韜鈐者得其遺
制於黄帝書之外篇裂¶素而圖之勝敗之朕在我股掌
天地之心見於毫末議欲獻諸䇿¶府用廣武事㑹天子
以不戰為師無為為寳則是圖也興於多難¶廢於升平
堙淪不書盛德其没乃旌諸圖側以為三皇之故事六¶
藝之餘伎云
<pb:KR4h0024_WYG_071-5a>
　　女媧陵記　　　　　　　　　喬　潭¶
登黄龍古塞望洪河中流巋然獨存大浸不溺者媧皇
陵也夫巨¶靈擘太華蹠首陽導河而東以洩憤怒雖有
重邱大阜險狹之口¶罔不漱之為黄壤汨之於旋波不
可復振奔崩而下矣女媧氏已¶然之後豁爾之衡天險
束阨風濤鼓作乃能中乾外禦特立萬年<md:KR4h0024_SBCK_071-3a>¶其慿神可知
也水無盈縮之度陵有高卑之常霖潦漲之兩涘没¶矣
於是乎不為之小而就其深旱暵滲之孤嶼出矣於是
<pb:KR4h0024_WYG_071-5b>
乎不為¶之大而就其淺非夫巨靈壯趾以固本河伯高
肩以承隅胡然動¶靜如因其時升降不失其則羅浮二
岳以風雨合離蓬萊五山以¶波潮上下不復故道遂違
常流甚相遠矣君子曰夫能屠黑龍涸¶九州况乎一水
之上而自為謀夫能㫁鼇足立四極况乎數仞之¶高而
自為力神人之易昧者難知密邇山谷森羅物象莽莽
蘆渚¶寧非止水之餘嶃嶃石林猶有補天之色摇演空
曲精靈若存且¶夫上無積草表以孤樹常感風氣纎條
<pb:KR4h0024_WYG_071-6a>
悲鳴若㝠應肹蠁鼓簧而¶吹笙由是憧憧往來無不加
敬山有梅栗闗吏羞焉水有菱芡舟¶人奠焉冢之木無
或斬焉陵之土無或抔焉是則馨香已陳而樵¶蘇自禁
矣故聖人取薄𦵏去厚送驪山之銀海魚燈虎邱之金
精¶龍劒錮之其内散之其間適為大盗之守未足藏身
之固彼橋山¶帝邱九嶷㑹稽皆因山而墳未聞其赭者
余謂媧皇受命在火火<md:KR4h0024_SBCK_071-3b>¶以示水谷不為陵開門負固日
用其力不然其隙地豈必封崇乎¶是故觀而志之為城
<pb:KR4h0024_WYG_071-6b>
冡後記¶
　　改修吳延陵季子廟記　　　　蕭　定¶
有呉之興也泰伯讓以得之有呉之衰也季子讓以失
之為讓之¶情同而興衰之體異何哉泰伯之讓讓以賢
也故周有天下而呉¶建國焉季子之讓賢以讓也當周
德之衰而呉喪邦焉或曰非所¶讓而讓之使宗祀泯絶
而不血食豈曰能賢斯可謂知存而不知¶亡者矣夫治
亂時也興亡運也故至至而不可卻終終而不可留¶黄
<pb:KR4h0024_WYG_071-7a>
河既濁阿膠無以正其色鹽池斯鹹弊箄不能匡其味
與夫當¶濁亂之世召力勝之戎讓與爭孰賢乎易曰知
㡬其神則季子之¶見可謂知㡬矣季子之明可謂知進
退存亡而不失其正矣至於¶聽樂辨列國之興亡審賢
知世數之存没挂劒示不言之信避國¶保無欲之貞故
有吳之祀寂寥而延陵之饗如在𤣥風可想至德¶興歎
美之辭哲人其萎表墓著嗚呼之篆向㣲德仁兩至則
夫子<md:KR4h0024_SBCK_071-4a>¶不復歎焉詳其精義被物鈎深致遠之㫖烏可究
<pb:KR4h0024_WYG_071-7b>
其津涯而窺其¶牆仞哉是知讓之為德在於生靈不獨
其子孫明矣國有祀典人¶懷永思定忝列藩條欽崇懿
範于以加敬嚴乎閟宫别閨壼之内¶外正衆神之序位
舊以泰伯之廟在於蘇臺而制季子之祠像設¶東面非
由典禮諒無取焉必也正名於是乎在祈報獻奠贄幣
宜¶列於軒廂春秋禮薦爼豆當陳於正寢俾觀像者識
賢人之遺風¶可律審度者知經德之禮秩無差末學陋
辭不足頌其休烈寒來¶暑往敢用同於紀年時大唐大
<pb:KR4h0024_WYG_071-8a>
厯十四年嵗在己未八月戊戌朔¶二十七日甲子記¶
　　晉東萊太守劉將軍廟記　　　許　籌¶
將軍晉永嘉初守萊種德藝政萊人恩之既殁諸劉將
西扶𦵏洛¶萊人曰我萊不降數萬家將軍子視我我父
母戴之將軍於諸劉¶天戚也於我人戚也天之戚也寡
而邈人之戚也衆而邇安有捨¶邇衆而歸邈寡哉敢以
數萬家之命請於諸劉遂之於是散捧封<md:KR4h0024_SBCK_071-4b>¶工趨持樹本
既墳于此饗用春秋禱災徼祐餘靈影響大中十一¶年
<pb:KR4h0024_WYG_071-8b>
四月癸巳太守辛公肱去太守姚公琯未臨籌以當道
觀察支¶使奏承空闕到郡之三日軍吏䟽拜厯祠羣望
即日將軍祠在郡¶署之東端簡肅入乃見廟寢卑狹畫
像凋暗既違有德豈謂祭恭¶乃命押衙兼修造使李公
霸度木戒工新此殿搆想像塑繪居月¶而成心非貿福
者將使有德者垂昆無窮無德者警改操行萊人¶受裕
當稔于兹大中十一年五月二十三日記¶
　　縉雲縣城隍神記　　　　　　李陽冰
<pb:KR4h0024_WYG_071-9a>
城隍神祀典無之吳越有之風俗水旱疾疫必禱焉有
唐乾元二¶年秋七月不雨八月既望縉雲縣令李陽冰
躬祈於神與神約曰¶五日不雨將焚其廟及期大雨合
境告足具官與耆耋羣吏乃自¶西谷遷廟於山巔以答
神休¶
　　曲江池記　　　　　　　　　歐陽詹¶
水不注川者在藪澤則曰陂曰湖在苑囿則為池為沼
苑之沼囿<md:KR4h0024_SBCK_071-5a>¶之池力墾而成則多天然而有則寡兹池者
<pb:KR4h0024_WYG_071-9b>
其天然歟循原北峙¶迴岡旁轉圓環四帀中成坎窞窙
窌港洞生泉噏源東西三里而¶遥南北三里而近當天
邑别卜繚垣未繞乃空山之濼曠野之湫¶然黄河作其
左壍清渭為其後洫襃斜右走太一前横崇山濬川¶鈎
結蟠䕶不南不北湛然中渟西北有地平坦彌望五六
十里而¶無窪坳紫盖凝而不散黄旗鬱以常在實陶鈞
之至造化之上沙¶汰一氣之辰財成六合之日既以磽
确外為寰宇敞無垠堮以居¶億兆又選英精内為區域
<pb:KR4h0024_WYG_071-10a>
束以襟帶用宅君長若人斯生支體具¶矣有心以繫其
神焉若堂斯考廊廡設矣有室以處其尊焉彼如¶紫盖
黄旗之氣盖陶鈞造化者用宅君長英精之所邪夫物
苟相¶表裏製必同象泄夫外則廓以靈海導夫内則融
乎此湫厯代帝¶王未得而有豈降巢室土之後聫綿千
百之代建卜都邑不欲合¶夫天意而居乎將天意尚同
根深蔕固可與終畢者而命處乎故¶涸於有隋比我皇
唐之存孕詔其季主營之以須焉揆北辰以正<md:KR4h0024_SBCK_071-5b>¶方度南
<pb:KR4h0024_WYG_071-10b>
端而制極墉隍劃趾勾陳定位地迴帝室湫成厥池既
由¶我署纔成伊去真主巍巍龍蟠虎據爰自中而軌物
取諸象以正¶名字曰曲江儀形也觀夫妙用在人豐功
及物則總天府之津液¶䟽皇居之墊隘潢汙入其洞澈
銷涎漦以下澄汗廅隨其佳氣蕩¶鬱攸而上滅萬户無
重膇之患千門就爽塏之致其流惡含和厚¶生蠲疾有
如此者皎皛如練清明若空俯睇冲融得渭北之飛鴈¶
斜窺澹泞見終南之片石珍木周疪竒花中縟重樓天
<pb:KR4h0024_WYG_071-11a>
矯以縈映¶危榭巉巖以輝燭芬芳䕃潛滉瀁電烻凝煙
吐靄泛羽游鱗斐郁¶郁以閑麗謐徽徽而清肅其涵虚
抱景氣象澄鮮有如此者皇皇¶后辟振振都人遇良辰
於令月就妙賞乎勝趣九重繡轂翼六龍¶而畢降干門
錦帳同五侯以偕至泛菊則因高乎㫁岸袚褉則就¶絜
乎芳沚戲舟載酒或在中流清芬入襟沈昏以滌寒光
眩目貞¶白以生絲竹駢羅緹綺交錯五色結章於下地
八音成文于上空¶砰&KR1503;沸渭神仙奏鈞天於赤水黤藹
<pb:KR4h0024_WYG_071-11b>
敷俞天人曳雲霓於𤣥都其<md:KR4h0024_SBCK_071-6a>¶洗慮延歡俾人怡懌有如
此者至若嬉游以節宴賞有經則纎埃¶不動㣲波以寧
熒熒渟渟瑞見祥形其或滛湎以情泛覽無斁則¶飄風
暴振洪濤噴射崩騰駱驛妖生禍覿其棲神育靈興善
懲惡¶有如此者基幸因受遣觀光上國身不佞而自棄
日無名以多暇¶詢竒覽物得之於斯矚太始之𤣥造訪
前聞於碩老天生地成之¶理識之於性情物儀人事之
端徴之於耳目夫流惡含和厚生蠲¶疾則去隂之慝輔
<pb:KR4h0024_WYG_071-12a>
陽之德也涵虛抱景氣象澄鮮則藻飾神州芳¶榮帝宇
也洗慮延歡俾人怡恱則致民樂土而安其志也棲神
育¶靈興善懲惡則俗知所勸而重其教也號惟天邑非
可謬創一山¶一水拳石草樹皆有所謂兹池者其有謂
之雄焉意我皇唐須有¶此地以居之有此地須有此池
以毗之佑不仁之亭毒贊無言之¶化育至矣哉以其廣
狹而方於大則小矣以其淵洞而諭夫深則¶淺矣而有
功如彼有德若此代之君子盖有知之而不述令民無
<pb:KR4h0024_WYG_071-12b>
得而稱焉輒粗陳其㫖刋諸岸石庶元元荷日用之力
也貞元五<md:KR4h0024_SBCK_071-6b>¶年嵗在己巳夏五月十有五日記¶
　　太湖石記　　　　　　　　　白居易¶
古之達人皆有所嗜𤣥晏先生嗜書嵇中散嗜琴靖節
先生嗜酒¶今丞相竒章公嗜石石無文無聲無臭無味
與三物不同而公嗜¶之何也衆皆怪之走獨知之昔故
友李生名鈞有云苟適吾意其¶用則多誠哉是言適意
而已公之所嗜可知之矣公以司徒保釐¶河雒治家無
<pb:KR4h0024_WYG_071-13a>
珍産奉身無長物惟東城置一第南郭營一墅精葺¶宫
宇慎擇賓客性不苟合居常寡徒游息之時與石為伍
石有族¶聚太湖為甲羅浮天竺之徒次焉今公之所嗜
者甲也先是公之¶僚吏多鎮守江湖知公之心惟石是
好乃鈎深致遠獻瑰納竒四¶五年間纍纍而至公於此
物獨不亷讓東第南墅列而置之富哉¶石乎厥狀非一
有盤拗秀出如靈邱鮮雲者有端儼挺立如真官¶神人
者有縝潤削成如珪瓚者有亷稜銳劌如劒㦸者又有
<pb:KR4h0024_WYG_071-13b>
如虬¶如鳯若跧若動將翔將踴如鬼如獸若行若驟將
攫將鬬風烈雨<md:KR4h0024_SBCK_071-7a>¶晦之夕洞穴開&KR2430;若欱雲歕雷嶷嶷然
有可望而畏之者煙霽景¶麗之旦巖㟧霮䨴若拂嵐撲
黛靄靄然有可狎而翫之者昏曉之¶交名狀不可撮要
而言則三山五岳百洞千壑覼縷蔟縮盡在其¶中百仞
一拳千里一瞬坐而得之此所以為公適意之用也與
公¶迫觀熟察相顧而言豈造物者有意於其間乎將胚
渾凝結偶然¶成功乎然而自一成不變已來不知㡬千
<pb:KR4h0024_WYG_071-14a>
萬年或委海隅或淪湖¶底高者僅數仞重者殆千鈞一
旦不鞭而來無脛而至爭竒騁怪¶為公眼中之物公又
待之如賓友親之如賢哲重之如寳玉愛之¶如兒孫不
知精意有所召邪將尤物有所歸邪孰不為而來邪必¶
有以也石有大小其數四等以甲乙丙丁品之每品有
上中下各¶刻于石隂曰牛氏石甲之上丙之中乙之下
噫是石也百千載後¶散在天壤之内轉徙隠見誰復知
之欲使將來與我同好者覩斯¶石覽斯文知公之嗜石
<pb:KR4h0024_WYG_071-14b>
之自㑹昌三年五月丁丑記¶
　　至小邱西小石潭記　　　　　栁宗元<md:KR4h0024_SBCK_071-7b>¶從小邱西行百二十步隔篁竹聞水聲如鳴佩環心樂
之伐竹取¶道下見小潭水尤清洌泉石以為底近岸巻
石底以出為&KR0008;為嶼¶為嵁為巖青樹翠蔓䝉絡摇綴參
差披拂潭中魚可百許頭皆若¶空游無所依日光下徹
影布石上恬然不動俶爾遠逝往來翕忽¶似與游者相
樂潭西南而望斗折蛇行明滅可見其岸勢犬牙差¶互
<pb:KR4h0024_WYG_071-15a>
不可知其源坐潭上四面竹樹環合寂寥無人淒神寒
骨悄愴¶幽邃以其境過清不可乆居乃記之而去同游
者吳武陵襲古余¶弟宗𤣥𨽻而從者崔氏二小生曰恕
已曰奉壹¶
　　乳穴記¶
石鍾乳餌之最良者也楚越之山多産焉于連于韶者
獨名於世¶連之人告盡焉者五載矣以貢則買諸他部
今刺史崔公至逾月¶穴人來以乳復告邦人恱是祥也
<pb:KR4h0024_WYG_071-15b>
雜然謡曰甿之熈熈崔公之來¶公化所徹土石䝉烈以
為不信起視乳宂宂人笑之曰是惡知所¶謂祥邪嚮吾
以刺史之貪戾嗜利徒吾役而不吾貨也吾是以病<md:KR4h0024_SBCK_071-8a>¶而
紿焉今吾刺史令明而志絜先頼而後力欺誣屏息信
順休洽¶吾以是誠告焉且夫乳穴必在深山窮林冰雪
之所儲犲虎之所¶廬由而入者觸昏霧扞龍蛇束火以
知其物縻繩以志其返其勤¶若是出又不得吾直吾用
是安得不以盡告今令而乃誠吾告故¶也何祥之為士
<pb:KR4h0024_WYG_071-16a>
聞之曰謡者之祥也乃其所謂怪者也笑者之非¶祥也
乃其所謂真祥者也君子之祥也以政不以怪誠乎物
而信¶乎道人樂用命熈熈然以效其力斯其為政也而
獨非祥也歟¶
　　到難　　　　　　　　　　　周　¶䕫
天子握乾符之六嵗末秩臣羽皇客于南裔水浮溟波
陸上青山¶或時晝短宿在林壑繇是嵐溪煙嶠之勝得
湞陽之石室焉兩崖¶巻束勢合如屋孱顔百間開待朝
<pb:KR4h0024_WYG_071-16b>
旭峭然嵐壁宛矣倦躅羽容霓¶色霏遶瑶局加以上戴
霄峯中流晴溪碧瀾之下寸寸秋色若夫¶崆峒見月於
半夜翠竇有雲於朝日乳枝凝㫁而磬落松籟踈風¶而
瑟續不書其竒可知矣於戲斯室斯溪也與夐古同出
野夫樵<md:KR4h0024_SBCK_071-8b>¶子無日不到冠劒百族代誰知之使靈室煙霞
寂漠無主龜山挹¶玉堂之㑹瑶池宴王母之觴彼何人
邪秋九月有釋氏子智捷聞¶於聚落持律第一探得是
室亟言於上谷侯君侯君名著字伯昭¶德門之裔也宰
<pb:KR4h0024_WYG_071-17a>
於湞陽蠏筐范綏之政行焉事歸條貫官有餘日¶初與
三四賓客游焉既昇于室皆踞盤石注目峭絶壑形渠
渠忽¶驚呀豁危起騰立背倚青壁乆而不寧掬谿飲水
稍稍神定噫乎¶古之王文考何平叔不值斯室也向使
值之必為之賦廣言磅礴¶洞蕩垂文雄傑則靈光景福
不得獨豪矣大凡人間跼束難有閒¶日瞻彼石室嗣子
之到者誰邪上谷交親同辭舊山者京兆韋君¶長文時
為南都曹掾手持密轄杳在蓮府緬昔泉石俱為逸人
<pb:KR4h0024_WYG_071-17b>
張¶琴寫古以彈操語黙不歌而飲酒簪纓軒冕浮雲也
今日煙霞林¶壑思同甚難故礱室琢壁顧余以到難命
篇上以俟羣仙之降次¶將遲京兆之游些¶
京兆韋長文上谷侯著河南史傑清河崔存慶存範蘭
陵蕭及上<md:KR4h0024_SBCK_071-9a>¶谷侯從直清河張君奭張甫釋澄雅智捷明
則成文後一月琢石¶又一月儒釋侣十四人同游立之¶
　　醉鄉記　　　　　　　　　　王　績¶
醉之鄉去中國不知其㡬千里也其土曠然無涯無邱
<pb:KR4h0024_WYG_071-18a>
陵阪險其¶氣和平一揆無晦明寒暑其俗大同無邑居
聚落其人甚精無愛¶憎喜怒吸風飲露不食五糓其寢
于于其行徐徐與鳥獸魚鼈雜¶處不知有舟車器械之
用昔者黄帝氏嘗獲游其都歸而杳然喪¶其天下以為
結繩之政已薄矣降及堯舜作為千鍾百壺之獻因¶姑
射神人以假道盖至其邉鄙終身太平禹湯立法禮繁
樂雜數¶十代與醉鄉隔其臣羲和棄甲子而逃兾臻其
鄉失路而道天故¶天下遂不寧至乎未孫桀紂怒而昇
<pb:KR4h0024_WYG_071-18b>
其糟邱階級千仞南向而望¶卒不見醉鄉武王得志于
世乃命公旦立酒人氏之職典司五齊¶拓土七千里僅
與醉鄉達焉三十年刑措不用下逮幽厲迄乎秦¶漢中
國喪亂遂與醉鄉絶而臣下之愛道者往往竊至焉阮
嗣宗<md:KR4h0024_SBCK_071-9b>¶陶淵明等十數人並游于醉鄉没身不返死𦵏其
壤中國以為酒¶仙云嗟乎醉鄉氏之俗豈古華胥氏之
國乎何其淳寂也如是余¶將游焉故為之記¶
　唐文粹巻七十一¶
<md:KR4h0024_SBCK_072-1a>¶
<pb:KR4h0024_WYG_072-1a>
欽定四庫全書
　唐文粹巻七十二¶
　　　　　　　　　　　　宋　姚鉉　編¶
　　記乙(總一十一首/)¶
　　　府署¶
　　　　中書政事堂記(李華/)¶
　　　　御史臺新造中書院記(舒元輿/)¶
　　　　御史大夫壁記(李華/)
<pb:KR4h0024_WYG_072-1b>
　　　　御史中丞壁記¶
　　　　東都留臺石柱記(趙&KR0110;/)¶
　　　　吏部貟外郎南曹㕔壁記(權德輿/)¶
　　　　監祭使壁記(栁宗元/)¶
　　　　祕書郎壁記(權德輿/)¶
　　　　四門助教壁記(栁宗元/)¶
　　　　國學新修五經壁記(劉禹錫/)<md:KR4h0024_SBCK_072-1b>¶　　　　問國庠記(舒元輿/)
<pb:KR4h0024_WYG_072-2a>
　　中書政事堂記　　　　　　　李　華¶
政事堂者自武德巳來常於門下省議事謂之政事堂
故長孫無¶忌起復授司空房𤣥齡授左僕射魏徴授太
子太保皆知門下省¶事至高宗光宅元年裴炎自侍中
除中書令執宰相筆乃移政事¶堂於中書省記曰政事
堂者君不可以枉道於天反道於地覆道¶於社稷無道
於黎元此堂得以議之臣不可悖道於君逆道於人¶黷
道於貨亂道於刑尅一方之命變王者之制此堂得以
<pb:KR4h0024_WYG_072-2b>
移之兵¶不可以擅誅權不可以擅施貨不可以擅蓄王
澤不可以擅奪君¶恩不可以擅間私讎不可以擅報公
爵不可以擅私此堂得以誅¶之事不可以輕入重罪不
可以生入死法不可以剥害於人財不¶可以擅加於賦
情不可以委之於倖亂不可以啟之於萌伐紊不¶賞削
紊不封聞荒不救見饉不驚逆諌自賢違道傷古此堂
得以¶殺之故曰廟堂之上鐏爼之前有兵有刑有挺有
刃有斧鉞有鴆<md:KR4h0024_SBCK_072-2a>¶毒有夷族有破家登此堂者得以行之
<pb:KR4h0024_WYG_072-3a>
故伊尹放太甲之不嗣周¶公逐管蔡之不義霍光廢昌
邑之亂狄公正廬陵之位自君弱臣¶強之後宰相主生
殺之柄天子掩九重之耳燮理化為權衡論¶道變為機
紐傾身禍敗不可勝数列國有傳青史有名可以
為¶終身之誡無罪記云¶
　　御史臺新造中書院記　　　　舒元輿¶
王者執生殺之柄造天下使百度順而已矣其或不順
與順而不¶得其度者皆屬於御史府府之動靜為朝廷
<pb:KR4h0024_WYG_072-3b>
紀綱之職與百司絶¶類盖百司坐其署但専局而已矣
入於朝與啟事於丞相府亦不¶出乎其位是以朝罷而
各復其司以無事於朝堂與中書也若御¶史臺每朝㑹
其長總領屬官謁於天子道路誰何之聲達于禁扉¶至
含元殿西廡使朱衣從官傳呼促百官就班遲曉文武
臣僚列¶於兩觀之下使監察御史二人立於東西朝堂
甎道以監之雞人¶報㸃監者押百官由通乾觀象入宣
政門及班于殿庭則左右巡<md:KR4h0024_SBCK_072-2b>¶使二人分押於鍾鼓樓下
<pb:KR4h0024_WYG_072-4a>
若兩班就食於廊下則又分殿中侍御¶史一人為之使
以莅之内謁者承㫖喚仗入東西閣門峨冠曳組¶者皆
趨而進分監察御史二人立於紫宸屏下以監其出入
爐煙¶起天子負斧扆聴政自螭首龍池南屬於文武班
則侍御史一人¶盡得専彈舉不如法者由是吾府之屬
得入殿内其職益繁其風益¶峻故大臣由公相已下皆
屏氣竊息注萬目於吾曹吾曹坐南臺¶則綜覈天下之
法立内朝則約䋲千官之失百司有滯疑之事皆¶就我
<pb:KR4h0024_WYG_072-4b>
而質故乘輿所在下馬成府釐朝廷之綱目與坐臺之
判决¶者相半是以御史府故事於中書之南常有理所
先時惟中丞得¶専寓於尚舍一院若雜事與左右巡使
則寓於西省小胥之廡下¶遇大朝㑹時吾屬皆來則分
憩於雜事巡使之地既寓於小胥則¶我實客也每亡事
而去則主人必坌而入諠譁狼籍其態萬變向¶之霜稜
盡為涕涶矣豈吾君以天下綱紀屬之於我之意邪上
元¶二年侍御史劉孺之作直㕔記初拜儀云謝宰相訖
<pb:KR4h0024_WYG_072-5a>
向南入直省院<md:KR4h0024_SBCK_072-3a>¶候端長又入中書儀云到直省院入門
揖端公訖各就房嗚呼以¶御史之重而前時作者之記
恬然以直省院為記君子未嘗有非¶之者神羊之神何
其翳而不光邪聖唐太和三年己酉嵗天子擢¶尚書吏
部郎中河南宇文公為御史中丞詔下之日不仁者相
弔¶御史府新例知雜事一人中丞得以選於廷臣河南
公既拜之日¶上言請尚書司勲郎中瑯琊王君以自輔
識者曰河南琅琊同心¶異質之人也心苟同雖堅金可
<pb:KR4h0024_WYG_072-5b>
㫁於御史乎何有他日雜事果以¶寓直省院為歎迺議
於中丞中丞深樂之即時啓於中丞曰此前日之¶闕也
中丞能為之豈直栢署之光乎實羽儀吾府之多也皆
佐其¶意事得聞於上上曰良有是乎俞其請如響即詔
度支出錢百萬¶以資焉乃於政事堂直阡之南選地以
作之中書之南實天下㑹¶計之地不容咫尺之隙非雄
重清切之司於此豈容足乎我是以¶得規制為之焉舊
中丞院在西與西院相絶遂以其地易大京兆院合為
<pb:KR4h0024_WYG_072-6a>
三院東西四十六步南北四十步由東為首其一為中
丞其二為<md:KR4h0024_SBCK_072-3b>¶雜事其三為左右巡使若中丞升為大夫改官
不改院若三院畢¶朝集臺院附於雜事殿察附於巡使
其名總號為御史臺中書南¶院院門北闢以取其嚮朝
廷也其制自中書南廊加南北為軒入¶院門分東西廂
為拜揖折旋之地内外皆有廡蟠迴詰曲矚之盈¶盈然
梁棟甚宏柱石甚偉椽欒楶梲麗而不華門窗户牖華
而不¶侈名木修篁竒葩秀實若升緑雲若編青簫以至
<pb:KR4h0024_WYG_072-6b>
于几桉筆硯簾¶幌茵榻果籩茗器皆新作也從官胥士
役夫走馬勾稽桉牘飲食¶休息之地皆得其所若百官
之請事羣吏之參謁入吾門將抵伺¶於屏者見吾軒堂
堦闥之嚴固不俟戒而自肅為此者何尊天子¶也吾府
為天子耳目宸居堂陛未有耳目聰明堂陛峻正而天
子¶不尊也天子尊未有姦臣賊子而不滅也姦臣賊子
盡滅矣可以¶自朝廷至于海隅蕩蕩然何所不理哉吾
之作豈是志小者近者¶之心邪謹按高宗天皇大帝作
<pb:KR4h0024_WYG_072-7a>
大明宫將二百年矣當時有司經¶度曽不是思將以待
我而作我之所以作盖前補二百年之遺事<md:KR4h0024_SBCK_072-4a>¶後貽千萬
年之不朽搢紳觀者命為御史北臺聞者謂之知言君¶
子曰移中丞雜事今之心於大柄天下豈有遺事哉某
備于寮屬¶得聞君子之論且承公命其記於是乎書乃
題中丞雜事洎三院¶至主簿官封名氏於其後以為一
時之盛事大和四年嵗次庚戌¶八月十六日丁巳記¶
　　御史大夫壁記　　　　　　　李　華
<pb:KR4h0024_WYG_072-7b>
君以文明照臨百官官糾其邪職在邦憲由京師而端
下國王化¶所繫不惟威行御史大夫其任也用捨决於
天心得失震於人聽¶舉直措枉果而不撓則公卿屏氣
道路生風率其屬以正于朝瞻¶我衣冠不仁者遠苟異
於是為君子羞政之雄雌與德輕重故名¶公在位天下
仰頼焉秦官有御史大夫在漢為三公職副丞相丞¶相
闕則大夫遷或名司空或名舊號史足徴也議大政必
下丞相¶御史其廷署古曰府近曰臺其衣冠章綬品秩
<pb:KR4h0024_WYG_072-8a>
所視載於甲令聖¶朝臣唐虞高尚之賢内周漢不賓之
俗登人於五福薦樂於九歌<md:KR4h0024_SBCK_072-4b>¶帝德廣運而瑞草生天威
震動而神羊至故柱石骨鯁之老更拜¶焉距義寧至先
天登宰相者十二人以本官參政事者十三人故¶相任
者四人藉威聲以稜徼外按戎律者八人官或改稱大
司憲¶臺或分為左右肅政罷置不恒從其宜也開元天
寳中刑措不用¶元元休息由是務簡益重地清彌尊在
難其人多舉勲德至宰輔¶者四人宰輔兼者一人故相
<pb:KR4h0024_WYG_072-8b>
任者一人兼節度者九人異姓封王¶者二人尊號加孝
德之明年樂成公自尚書左丞兼文部遷崇德¶也昭融
禮經嗣續文雅張仲孝友山甫將明風度可以師長人
倫動¶靜可以訓齊天下喬岳鎮定嘉量平均心為百行
之宗體備四時¶之氣雅有之曰文武吉甫萬邦為憲樂
成有焉至若教行於無訟¶之前慮辨於未萌之始未萌
而慮則求煩不獲無訟而教則何用¶不臧寛細瑕為大
體復故事為新政小人畏法君子夷心無隠情¶於國家
<pb:KR4h0024_WYG_072-9a>
無愧辭於神道堂堂乎大雅之素也初聽壁列先政之
名¶記而不叙公以為艱難之選將俟後人謂華嘗備屬
僚或知故(闕/)<md:KR4h0024_SBCK_072-5a>¶　　之恩至屬辭之藝寡無以允副非常
之待所報者直質而少¶文天寳十四載六月十五日記¶
　　御史中丞壁記¶
皇帝授天明命垂五十年大道成俗黎民於變百官設
而無事三¶辟存而不論振古未然也猶以為成嵗資于
降霜律人本於持憲¶憲司之拜尤覈名實王猷其遠乎
<pb:KR4h0024_WYG_072-9b>
夫察風俗平寃滯踣邪佞延俊¶賢云誰司之職惟御史
御史亞長曰中丞貳大夫以領其屬士丏¶為伯游之佐
司馬乃令尹之偏古之制也漢儀大夫副丞相以備¶其
闕參維國綱鮮臨府事故中丞専焉意者殄凶人之豪
挾君子¶之道各行其志無所牽束行止與大臣絶位指
顧則周行振聳政¶體宜之晉宋元魏以還無御史大夫
由是中丞威望愈尊禮有加¶等如火烈烈如霜肅殺不
可犯也屬時清無獄朝尚寛政行葦忠¶厚王化根源周
<pb:KR4h0024_WYG_072-10a>
室仁及草木而愷悌流乎頌聲漢文好黄老而公¶卿恥
言人過舉盛德則儀形著矣焉用察察缺缺以恟生人
哉欲<md:KR4h0024_SBCK_072-5b>¶以此道行於軍旅故東西幕府皆兼大夫餘軍多
假憲司之號聖皇之志也天寳中君臣於道德之間又
新其化以尚書左丞張公為大夫太府少卿庾公為中
丞天下翕然名教知勸大夫睦中丞也羽翮得清風之
助中丞奉大夫也律吕本黄鍾之宫耆儒碩老罕云遇
此盛矣公中和備體沈潛經德易直且武温文而清遵
<pb:KR4h0024_WYG_072-10b>
王路以整多方由夫身而貞百度此外盡餘事也古之
制記者先諸德而後諸事至若命官之始省復之代名
號冠緌之差禄秩位貟之數辭尚體要况皆知之今不
書省文也華昧學淺藝承命維裕羣言之首非所克堪
然故史也勉以酬德天寳十四載九月十日記
　　東都留臺石柱記　　　　　　趙　&KR0110;
天垂象聖人則之故星有執法職有持憲皆鐡冠繡衣
直指不阿俾在位者肅如也日者天子在鎬庶官分守
<pb:KR4h0024_WYG_072-11a>
於是乎有留臺所以上至中司鶚峙都邑夫洛陽有明
堂辟雍太倉武庫郊廟百祀邦
