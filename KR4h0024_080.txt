# -*- mode: mandoku-view -*-
#+TITLE: 唐文粹
#+DATE: 2015-09-23 10:32:07
#+PROPERTY: JUAN 80


論兵¶
　　　　勸裴相不自出征書(李翺/)
　　　　上安邑李相公安邊書(林藴/)¶
　　　　上周相公書(杜牧/)
<pb:KR4h0024_WYG_080-1b>
　　　　上司徒李相公論用兵書¶
　　　　上宰相元衡𢎞靖書(林藴/)
　　　　上宰相安邊書(李觀/)¶
　　　　上澤潞劉司徒書(杜牧/)
　　　　上招討宋將軍書(羅隱/)¶
　　　　上韓舍人行軍書(吳武陵/)
　　　　上李太尉論北邊事啓(杜牧/)¶
　　勸裴相不自出征書　　　　　李　¶翺
<pb:KR4h0024_WYG_080-2a>
三兩日来皆傳閤下以淄青未平又請東討雖非指的
或慮未實¶萬一者有之只可先事而言豈得後而有悔
郭汾陽二李太尉立¶大勲而不當國政閤下以舎人使
魏博六州之地歸矣自秉大政¶兵誅蔡州久而不克奉
命宣慰未經時而吳元濟生擒矣使一布<md:KR4h0024_SBCK_080-1b>¶衣持書渉河
而王承宗恐懼委命割地以獻矣自武徳已来宰相¶居
廟堂而成就功業者未有其比是宜以功成身退養徳
善守為¶意柰何如始進之士汲汲於功名復欲出征以
<pb:KR4h0024_WYG_080-2b>
速平冦賊之為事¶邪自秦漢以来亦嘗有立大功而不
知止能保其終者即韓侍中¶親率重兵以壓境矣田司
空深入賊地以立功矣凡人之情亦各¶欲成功在已唯
恐居下顧宰相銜命領三數書生指麾来臨坐而¶享其
功名奪人之功不可一也功高不賞不可二也兵者危
道萬¶一旬月不即如是坐棄前勞不可三也凡三事昭
灼易見豈或事¶在於已而云未熟邪伏望試以狂言訪
於所知之厚者意切辭盡¶不暇文飾伏惟少賜省察翺
<pb:KR4h0024_WYG_080-3a>
再拜¶
　　上安邑李相公安邊書　　　　林　藴¶
愚嘗十分天下之事知其弊者太半二年冬輒獻書思
相公正而¶行之嗟乎無位而言輕相公猶未為行其切
者國家有西土猶右¶臂也臂之附體豈不固歟臂之不
存體將安舒愚以此輒敢重陳<md:KR4h0024_SBCK_080-2a>¶利病思相公念而行之
當昔漢室彼為内府囊賝走馬曽不虚日¶咫尺萬里煙
塵不動是以司馬遷班固得弄刀筆夸大漢功徳炳¶然
<pb:KR4h0024_WYG_080-3b>
與三代同風洎房杜佐太宗文皇帝剗革凶孽天下廓
清姚宋¶佐𤣥宗明皇帝聲明文物照耀殊俗後之輔弼
不能嗣守故我疆¶我理陷於犬羊嗚呼今所殘者惟北
抵豳郊西極汧隴不數百里¶則為外域可不痛哉可不
惜哉且馭馬者必右執策左執綏恐其¶有非常之患也
儻若臂不勝力體不安坐則踶齧立至豈惟泛駕¶乎此
事雖小可以喻大相公得不念之乎愚嘗出國西抵於
涇原¶歴鳳翔過邠寧此三鎮得不為右臂之大藩乎自
<pb:KR4h0024_WYG_080-4a>
畫藩維擁旄鉞¶者殆數十百人惟故李司空抱玉曽封
章上聞請復河湟事亦旋¶寢功竟不立爾来因循誰復
尸之故朝受命而夕寢行日貴富而¶月驕慢跨廣衢而
羅甲第指長河而固𦙍嗣士卒窮年不離飢寒¶以月繫
時力供主將死則已矣賞終不及如棄鳥獸附於藪壤
故¶死者飲恨於地下生者吞聲於邊上五十餘年無收
尺土之功者<md:KR4h0024_SBCK_080-2b>¶豈朝廷不以為慮乎命將不得其人乎愚
以此竊知不惟土地未¶可復且慮犬戎馳突不一日二
<pb:KR4h0024_WYG_080-4b>
日則彼三鎮强者閉壘自守弱者¶棄壁而逸豈暇為國
家以郤戎虜乎愚所謂臂之不存體將安舒¶今刁斗不
聞煙塵不飛蓋宗社之靈也豈禦守者之有功乎且食¶
租則可以備飢衣稅則可以禦寒衣食足然後可以教
攻戰朝廷¶旣切念邊軍不遑終夕飛蒭輓粟常恐後期
然而荷戈負㦸者終¶歲而餓其来已久時莫能更雖度
支有兼知之名節度有營田之¶目皆以貨利相誘彼&KR1049;
公之賓僚悉皆和糴斗粟必欺於丈素一¶言可致其籯
<pb:KR4h0024_WYG_080-5a>
金如此則士卒不得不飢寒將帥不得不奢侈欲其¶攻
戰其可得乎此所謂借冦兵而齎盗糧也其可謂之禦
戎乎伏¶料相公亦已垂意矣愚竊謂弊旣久矣可革而
化之化之之術在¶相公暫迴頃刻之慮思之思之得人
則如班超之儔不難得也相¶公必命將取其封錫已榮
者則封錫已榮矣彼復何求以此戰不¶尅攻不得何莫
不由斯人之徒歟因此言之則又不唯安邊之未<md:KR4h0024_SBCK_080-3a>¶得人
也相公必以為人不易知儻斷然有一介之士敢露肺
<pb:KR4h0024_WYG_080-5b>
肝相¶公復能特達奬拔俾為千夫之長得以自置於秦
隴之外接彼犬¶戎之域三歲考績能則優奬否則孥戮
已乎此賈生終童感激於¶前跡其慷慨不為不至蓋時
之不見信也不知相公以愚此言為¶率爾乎以其斷然
一介之士亦能成功立事乎且天下巖居谷隱¶之人悉
皆有心但用與不用也假如登奉常之第者未必盡能
文¶章為牙門之將者未必盡能威敵況漢之為漢多有
異材豈唐之¶為唐獨無竒士也伏惟圖之
<pb:KR4h0024_WYG_080-6a>
　　上周相公書　　　　　　　　杜　牧¶
某再拜伏以大儒在位而未有不知兵者未有不能制
兵而能止¶暴亂者未有暴亂不止而能活生人定國家
者自生人已来可以¶屈指而數也今兵之下者莫若刺
伐之法詩大雅維清奏象舞之¶篇曰維清緝熈文王之
典迄用有成維周之禎象者象武王伐紂¶刺伐之法此
乃文王受命(受殷王專/征之命也)七年五伐留戰陣刺伐之法<md:KR4h0024_SBCK_080-3b>¶遺
之武王武王用以伐紂而有天下致之清平為周家之
<pb:KR4h0024_WYG_080-6b>
禎祥周¶公居攝祀文武於清廟作此詩以歌舞文武之
徳其次兵之尤者¶莫若鈎援衝壁今之一卒之長不肯
親自為之詩大雅周公皇矣¶美周之詩曰以爾鈎援以
爾臨衝以伐崇墉臨衝閑閑崇墉言言¶此實文王伐崇
墉傅于其城以臨車衝鈎援其城文王親自為之¶夫文
王何人也周公詩之夫子刪而取之列于大雅以美武
王之¶功徳手弦而口歌之不知後代之人何如此三聖
人安有謀人之¶國有暴亂横起戎狄乘其邊坐於廟堂
<pb:KR4h0024_WYG_080-7a>
之上曰我儒者也不能知¶兵不知儒者竟不可知兵乎
竟可知兵乎長慶兵起自始至終廟¶堂之上指蹤非其
人不可一二悉數高宗朝薛仁貴攻吐蕃大敗¶於大非
川仁貴曰今年歲在庚午不當有事于西方此乃鍾鄧
伐¶蜀身誅不返昨者誅討党羌徵關東兵用於西方是
不知天道也¶邊地無積粟師無見糧不先屯田隨日隨
餉是不知地利也兩漢¶伐虜騎兵取於山東所謂冀之
北土馬之所生馬良而多人習騎<md:KR4h0024_SBCK_080-4a>¶戰非山東兵不能伐
<pb:KR4h0024_WYG_080-7b>
虜昨者以歩騎百不當一是不知人事也天¶時地利人
事此三者皆不先計量短長得失故困竭天下不能滅¶
樸樕之虜此乃不學之過也不教人戰是謂棄之則謀
人之國不¶能料敵不曰棄國可乎某所注孫武十三篇
雖不能上窮天時下¶極人事然上至周秦下至長慶寶
厯之兵形勢虚實隨句解析離¶為三編輒敢獻上以備
閱覽少希鑑悉苦心即為至幸伏増惶惕¶之至某頓首
再拜
<pb:KR4h0024_WYG_080-8a>
　　上司徒李相公論用兵書¶
伏覩明詔誅山東不受命者廟堂之上事在相公雖罇
俎之謀筭¶畫已定而賤末之士蒭蕘敢陳伏希捨其狂
愚一賜聴覽某太和¶二年為校書郎曽詣淮西將軍董
重質詰其以三州之衆四歲不¶破之由重質自誇勇敢
多筭之外復言其不破之由是徵兵太雜¶耳徧徵諸道
兵士上不過五千人下不至千人旣不能自成一軍¶事
須帖附地主名為客軍每有戰陣客軍居前主人在後
<pb:KR4h0024_WYG_080-8b>
勢羸力<md:KR4h0024_SBCK_080-4b>¶弱心志不一旣居前列多致敗亡如戰似勝則
主人引救以為已¶功小不勝則主人先退至有殱焉初
戰二年已来戰則必勝是多¶殺客軍及二年以後客軍
殫少止與陳許河陽全軍相搏縱使唐¶州軍不能因雪
取城蔡州事力亦不支矣其時朝廷若使鄂州壽¶州唐
州秖令保境不用進戰但用陳許鄭滑兩道全軍帖以
宣潤¶弩手令其守隘即不出一歲無蔡州矣今者上黨
之叛復與淮西¶不同淮西為冦僅五十歲破汴州襄州
<pb:KR4h0024_WYG_080-9a>
襄城盡得其財貨輸之懸¶瓠復敗韓全義於溵上多殺
官軍四萬餘人輸輦財穀數月不盡¶是以其人味為冦
之腴見為冦之利風俗益固氣燄已成自以為¶天下之
兵莫我與敵父子相勉僅於兩世根深源濶取之固難
夫¶上黨則不然自安史南下不甚附𨽻建中之後毎奮
忠義是以郳¶公抱眞能窘田恱走朱滔常以孤窮寒苦
之軍横折河朔強梁之¶衆貞元中節度使李長筞卒中
使提詔授與本軍大將但軍士附¶者即授之其時大將
<pb:KR4h0024_WYG_080-9b>
来希皓為衆所服中使將以手詔付之希皓<md:KR4h0024_SBCK_080-5a>¶言於衆曰
此軍取人合是希皓但作節度使不得若朝廷以一束¶
草来希皓亦必敬事昭使言面奉進㫖秖令此軍取大
將授與節¶鉞朝廷不别除人希皓固辭押衙盧從史其
位居下因潛與監軍¶相結超出伍曰若来大夫不肯受
詔某請且勾當此軍監軍曰盧¶中丞若肯如此此亦固
合聖㫖中使因探懷取詔以授之從史捧¶詔再拜舞蹈
希皓迴揮同列便北面稱賀軍士畢集更無一言從¶史
<pb:KR4h0024_WYG_080-10a>
邇後漸蓄姦謀養義兒三千人日夕喣沬及父䖍死軍
士留之¶表請起復亦秖義兒與之唱和其餘大將王翼
元烏重𦙍第五釗¶等及長行兵士並不同心及至被擒
烏重𦙍坐於軍門喻以禍福¶義兒三千一取約束及河
陽取孟元陽為之統帥一軍無主僅一¶月日曽無犬吠
況於他謀以此證驗人心忠赤習尚專一可以盡¶見及
元和十五年授與劉悟時當幽鎮入覲天下無事柄廟
筭者¶議必銷其雄健敢勇之士百戰千攻之勞坐食租
<pb:KR4h0024_WYG_080-10b>
賦其来已久一¶旦黜去使司編户紛紛諸鎮停解至多
是以天下兵士聞之無不<md:KR4h0024_SBCK_080-5b>¶忿恨至長慶元年七月幽鎮
乘此首唱為亂中義一軍初亦鬱咈¶及詔下誅叛使温
起居造宣慰澤潞便令發兵其時九月天氣已¶寒四方
全師未頒中冬衣服聚之授詔或伍或離垂手強項往
往¶誶語及温起居立於重榻大布恩㫖並疏昭義一軍
自七十餘年¶忠義戰伐之功勞安史已還叛逆滅亡之
明效辭語旣畢無不懽¶呼人衣短褐爭出效命其時用
<pb:KR4h0024_WYG_080-11a>
兵處處敗北惟昭義一軍於臨城¶縣北同果堡下大戰
殺賊五千餘人所殺皆樓下歩射搏天飛者¶賊之精勇
無不殱焉賊中大震更一月日田布不死賊亦自潰後¶
一月其軍大亂殺大將礠州刺史張汶因劫監軍劉承
階盡殺其¶下小使此實承階侮媟一軍侵取不已張汶
隨王承元出於鎮州¶久與昭義相攻軍人惡之汶旣因
依承階謀欲殺悟自取軍人忌¶怒遂至夫亂非悟獨能
使其如此劉悟卒從諫求繼與扶同者秖¶鄆州隨来中
<pb:KR4h0024_WYG_080-11b>
軍二千耳其副倅賈直言入責從諫曰爾父提十二¶州
地歸之朝廷其功非細秖以張汶之故自謂不絜淋頭
竟至羞<md:KR4h0024_SBCK_080-6a>¶死爾一孺子安敢如此從諫恐悚不敢出言一
軍聞之皆隂然直¶言之說值寶厯多故因以授之今纔
二十餘歲風俗未改故老尚¶存雖欲劫之必不用命伏
以河陽西北去天井關强一百里(關屬/澤州)¶關隘多山井泉
可鑿雖有兵力必恐無功若以萬人為壘下窒其¶口高
壁深壍勿與之戰忽有敗負勢驚洛師蓋河陽軍士素
<pb:KR4h0024_WYG_080-12a>
非精¶勇戰則不足守則有餘成徳一軍自六十年来世
與昭義為敵訪¶聞無事之日村落鄰里不相往来今王
司徒代居反側思一自雪¶況聮姻戚願奮可知六十年
相讎之兵仗朝廷委任之重必宜盡¶節以答殊私魏博
承風亦當效順然亦止於圍一城攻一堡刋木¶堙井係
纍稚老而已必不能背二十城長駈上山徑擣上黨其
用¶武之地必取之策在於西面今者嚴紫塞之守備謹
白馬之隄防¶秖以忠武武寧兩軍以青州五千精甲(三/齊)
<pb:KR4h0024_WYG_080-12b>
(兵青州/最勁)宣潤二千弩手¶由絳州路直東徑入不過數月
必覆其巢何者昭義軍糧盡在山¶東澤潞兩州全居山
内土塉地狹積穀全無是以節度使多在邢<md:KR4h0024_SBCK_080-6b>¶州名為就
糧山東糧榖旣不可輸山西兵士亦必單鮮擣虚之地¶
正在於此後周武帝大舉伐齊路由河陽吏部宇文㢸
曰夫河陽¶要衝精兵所聚盡力攻圍恐難得志如臣所
見彼汾之曲戍小山¶平用武之地莫過於此武帝不納
無功而還後復大舉竟用㢸計¶遂以滅齊前秦苻堅遣
<pb:KR4h0024_WYG_080-13a>
將王猛伐後燕慕容偉大破偉將慕容評¶於潞州因遂
滅之路亦由此北齊高歡再攻後周路亦由此而後¶周
名將韋孝寛齊王攸常鎮勲州玉壁城(今絳州稷/山縣是也)故東
西相伐¶每由此路以古為證得之者多以某愚見不言
劉稹終不能取貴¶欲速擒免生他患昨者北虜纔畢復
生上黨賴相公廟筭深逺北¶虜即日敗亡儻使北虜至
今尚存㳂邊猶須轉戰迴顧上黨豈能¶討除天下雖言
無事若上黨久不能解别生患難此亦非細自古¶皆因
<pb:KR4h0024_WYG_080-13b>
攻伐未解旁有他變故孫子曰兵聞拙速未睹巧之久
也伏¶聞聖主全以兵事付於相公某受恩最深竊敢干
冒威嚴逺陳愚¶見無任戰汗某頓首再拜<md:KR4h0024_SBCK_080-7a>¶　　上宰相元衡𢎞靖書　　　　　林　藴¶
陸賈有言天下有事屬在將天下無事屬在相伏惟相
公兼將相¶之重任執殺生之大柄藴亦竊被教化忝在
陶鈞之内四海安平¶某則與歌虞賛魯之人為儔茍有
妖孽某安敢不隳裂肝膽為相¶公之腹心乎愚者千慮
<pb:KR4h0024_WYG_080-14a>
或有一得伏願相公少賜採擇焉道路云¶云以為淮西
兇黨侵犯疆鄙某伏料相公制置如在諸掌矣然則¶舜
有天下闢四門明四目達四聦欲天下之誠畢見矣平
津侯開¶東閣以延天下士欲天下之美惡畢知矣伏惟
相公抱赫赫濟時¶之略佐明明聖上之朝某切願相公
以平津之徳致聖上廣帝舜¶之道使天下之事可重而
實諸掌則淮西之冦不足以為患矣某¶幼讀書不求甚
解但見古人之有建功立事者心則慕之以是十¶試藝
<pb:KR4h0024_WYG_080-14b>
於春闈竟不成名今為河朔一從事耳茍不自言其誰
為言¶於相公乎且人生天地之間必合達天地之性茍
違天地之性者¶是天地之棄物也今淮西兇黨是天地
已棄之物相公誠順天而<md:KR4h0024_SBCK_080-7b>¶誅可不偉歟某竊聆議者謂
淮西兵强不與恒鄆兩軍掎角相應¶此皆腐儒豎子之
言不足與相公計大事何者自兵興已来僅六¶十年人
皆尚武各思功業彼或有逆此則有順以順討逆往無
不¶剋爰自國初垂二百年時有悖逆孰為存者今天下
<pb:KR4h0024_WYG_080-15a>
藩鎮六十甲¶士百萬雖有依違未盡化者不四三所耳
議者若以為申說言淮¶蔡必强則陳許安得而弱乎況
以人敵人彼亦人也以兵刃敵兵¶刃彼亦兵刃也或示
其弱則過不在士卒伏計此事以經相公心¶矣某請徵
四年冬出師討恒陽之事明之初王承宗阻兵盧從史¶
潛應天兵欲進賊必知之況内邱與臨城祇二十里北
為賊境南¶是天兵兩處傍山俱置死地堯山與高邑共
據一川若盧從史必¶議引兵直進則趙州高邑立可屠
<pb:KR4h0024_WYG_080-15b>
之此旣不備彼又得計豈得賊¶勢彊而天兵弱邪徳宗
朝韓全義統師自取退恧蓋縁淄青諸道¶悉㑹用兵所
謂闇齎盜糧不得不敗且兵以售死為效國以厚錫¶為
誠某竊知此者行營師徒苦役錫賚納於將帥飢寒加
於士卒<md:KR4h0024_SBCK_080-8a>¶欲其破虜其可得乎又朝廷奬用多藉舊人蓋
取官崇或言望重¶殊不料彼已崇重更復何求以此取
人往往皆失某輒賀相公昨¶者制置已得其人則陳許
李光顔安州李聴唐州田秀誠功忠的¶立某亦素諳伏
<pb:KR4h0024_WYG_080-16a>
願相公任之不疑各委兵柄但絶常鄆兩處莫許¶知聞
其餘連城惟在感激人一其性豈不易圖如此則相公
之功¶不後郭尚父李令公之功也豈佐商輔周之徳獨
專美於前歟議¶者若以為恒冀强梁相公則有魏博澤
潞制之矣淄青暴慢相公¶則有梁宋徐泗制之矣以天
下無限之勇士破淮西有數之兇賊¶孰謂不可然則某
又切願相公用其勇敢之士分巡諸道將帥有¶不用命
者許以軍法按之士卒有被飢寒者以其赤子保之如
<pb:KR4h0024_WYG_080-16b>
此¶則忠勇奮起姦謀自殄倒戈脫劎不日可期某久歴
險難多見成¶敗比被劉闢欲殺無人薦論本使程僕射
入朝之時再三邀請某¶以謂已出萬死固求一伸窮困
蹉&KR0760;竟無知者程僕射禮惠逾厚¶某又愛彼功名至元
和十六年方受奏請旣奉恩詔兼授憲官心<md:KR4h0024_SBCK_080-8b>¶期佐戎必
擬立事自到河北首末四年羣情所難某意獨易蓋以¶
朝廷典法率而行之道路皆知無不驚駭況留家口並
不將去今¶年八月内䝉程僕射薦歸闕庭幾欲半年未
<pb:KR4h0024_WYG_080-17a>
䝉公論伏以西南東¶北兩處從軍自執庸愚不失誠節
今當相公舉直之日是某幸得¶盡言之秋仰望陶鈞置
諸倫品柔逺之道此為事先不宣某再拜¶
　　上宰相安邊書　　　　　　　李　觀¶
維初乾之精坤之靈播五行為五常而人得之離四氣
為四方而¶蠻夷胡貊得之五行合而成至和故宅中四
氣偏而為匪人故在¶邊是亦太極造世之智𤣥黄㝠成
之心者乎聖人乘五行而允釐¶作九圍而外之五帝三
<pb:KR4h0024_WYG_080-17b>
皇禹湯已来不聞深入之征不紀薄伐之¶師殆繇鴻龐
之風未甚流沖漠之澤未甚醨周秦之間天下始勞¶前
有涇陽之侵踵有長城之徭周人逐之而已不常為心
秦人罔¶知天命連兵而謷謷至於逆三靈掊生人元元
蜩蜋魁傑駿奔始¶圖備胡之術卒覆守邦之人秦之事
萬祀鏡哉漢孝武承業之盛<md:KR4h0024_SBCK_080-9a>¶負才之雄隘函夏鮮黎蒸
將郛窮荒而寓鄰揚威四臨霆發電溢¶歴載五六功患
相儔誓詘慮殫兵老舋仍于時乃交和親之問還¶奔命
<pb:KR4h0024_WYG_080-18a>
之勤然已天下懸罄君臣與謀遂有鹽鐵車船㩁酤六
畜之¶租興危矣哉不居之地不牧之人何苦如是哉矧
乃乘秋之虜常¶存托虜之賦不除漢之事亦萬把鏡哉
噫惟皇唐操琁璣馭民而¶統天將二百齡朝更九聖運
開中興縱横六合上下天淵蜚馳之¶倫莫不被仁獨犬
戎跳梁滑我右陲儒之䇿曰龢親武之議曰宿¶兵和親
則易𢹂宿兵則厚亡九聖之君前後病之然屬三方乂
安¶悉力一隅則右臂可斷六嬴可俘太宗𤣥宗之時也
<pb:KR4h0024_WYG_080-18b>
厥後内冦數¶動國家一罷虜滋新謀土失舊封伊頃迄
今有加無瘳豈負鼎虧¶折衝之資推轂無封疆之忠志
士仁人是以累息而長歎且周曰¶獫狁秦曰胡漢曰匈
奴然實非二蓋隨國而名之於今則曰吐蕃¶則正居庚
方渉河而北履海而西宇宙絶徼羌戎全區亦不可得¶
而制可斥而逺之觀今不能制也信矣斥之則何宜横
戎所向不<md:KR4h0024_SBCK_080-9b>¶廣千里扼盗之衝不越十處擇一虎臣練萬
虎賁使制得自專權¶得自縱夫兵有專制則畢力將無
<pb:KR4h0024_WYG_080-19a>
分權則成功是則隂山可復泣¶虜陽關可復隔戎何邊
之不安焉今聖人朝在明堂晩在諸宫左¶右進退焉得
知安邊之要哉雍熈大臣茍以小者近者為懷不遑¶復
思崇九廟之原哉且國家思復三方之民得以養之區
區然如¶懼不周而忿生然寒卒飢徒終自有之愚竊恐
戎無郤年矣邊無¶安期矣財有盡朝矣何者今國家一
垂控戎累所暴兵兵不問堪¶將不擇良當守者爭險易
當攻者避後先冦之来則棄民而相保¶冦之去則冒賞
<pb:KR4h0024_WYG_080-19b>
而稱庸此所謂戎無郤年矣夫戰陣多將則勢離¶攻守
多將則不支以其勝不得盡有敗不得獨受故也至今
聞有¶築城於虜蹊遷民於虜濵城適罷而冦窬民未居
而囚拘彎弓者¶郤行䝉甲者退趨此所謂邊無安期矣
且虜不可以無兵而威兵¶不可以不戰而歸故明主得
下征蒼蒼之産將軍得外娛悠悠之¶師此所謂財有盡
朝矣然三患始萌一言尚平欲戎之可郤也不<md:KR4h0024_SBCK_080-10a>¶願多分
節與人願擇一人敢以近言之則開元朝哥舒翰之將
<pb:KR4h0024_WYG_080-20a>
是¶也欲邊之可安也不願歲更四方之兵願因其兵敢
以古言之則¶漢晁錯之䇿是也欲財之不盡也不願衣
食供給山東願開邊田¶敢以古言之則趙充國之奏是
也此則兵不得娛無功虜不得候¶相膠國不得殫下民
胡不謂甲周漢之䇿範子孫之謀哉又竊覩¶與北狄和
親帝女下嫁實國家思往来之績垂不臣之姻然聞蒸¶
報且數貪惏無厭而人主必遣使使必備珍得無費乎
得無勤乎¶不知將尋鄭人伐胡之義復採賈生五餌之
<pb:KR4h0024_WYG_080-20b>
言邪愚竊以為無知¶之俗不可以歲辱大命天子之使
不可以日臨穹廬是手足倒懸¶夷夏相侔復何以南面
而聴天下穆穆然而觀諸侯愚敢以棄同¶即異而言且
定西之危有若前之説申北之恩有羈縻之文不願¶國
家曠兵于兹汙命于兹斯者皆巖廊之亟扆旒之虞而
屑屑狂¶夫亮違孔父不謀之經庶陪公車敢諫之儔俾
委輅輸求試屬國¶之官而後觀焉某再拜<md:KR4h0024_SBCK_080-10b>¶　　上澤潞劉司徒書　　　　　　杜　牧
<pb:KR4h0024_WYG_080-21a>
今日輕重望于幾人相位將權長材厚徳與輕則輕與
重則重將¶軍豈能讓焉昔者齊盗坐父兄之舊將七十
年来海北河南泰山¶課賦三千里料甲一百縣獨據一
面横挑天下利則伸鈍則滿鏃¶而不發約在子孫血絶
而已此雖使鐵偶人為六軍取不孔易況¶席征蔡之弊
天下銷耗燕蟠趙伏用齊卜我當此之時一年不能¶勝
則百姓半流二年不能勝則關東之國孰知其變化也
將軍一¶心仗忠半夜興義昧旦而齊族矣疆土籍口探
<pb:KR4h0024_WYG_080-21b>
出僭物重寳仰關¶輦上是以趙一揺燕一呼爭来汗走
一日四海廓廓然無事矣伏¶惟將軍之功徳今誰比哉
是以初守滑臺為尚書守潞為僕射乃¶作司空乃作司
徒爰開丞相府平章天下越録躐等驟得富貴古¶今之
人亦以為將軍止此而已矣將軍徳於國家甚信大國
家復¶之於將軍雅亦無與為大矣今者上黨足馬足甲
馬極良甲極精¶後負燕前觸魏側肘趙彼三虜屠囚天
子耆老劫良民使叛衘尾<md:KR4h0024_SBCK_080-11a>¶交頸各蟠千里不貢不覲私
<pb:KR4h0024_WYG_080-22a>
贍妻子王者在上此輩何也今者上¶黨馳其精良不三
四日與魏決於漳水西不五六日與趙合於泜¶水東縈
太原排飛狐緩不二十日與燕遇於易水南此天下之
郡¶國足以事區區於忠烈無如上黨者明智武健忠寛
信義知機便¶多(闕/)晝攻必巧戰表負能使萬人樂死赴
敵足以事區區於忠烈¶天下之人無如將軍者將號禄
位富貴休顯宜驅三族上校恩澤¶宜出萬死以副倚注
天下之人亦無如將軍者是將軍負天下三¶無如之望
<pb:KR4h0024_WYG_080-22b>
也始者將軍賴齊然後待禄仕入卧内等子弟一身聮¶
齊累世之逆卒境上爭首其恩甚厚其勢甚不便將軍
以為大仁¶可殺身大忠不顧細謹終探懷而取之今者
將軍負三無如之望¶上戴天子四海之大以為緩急所
宜日夜具申喧請今黙而處者¶四五歲矣負天下之三
無如者宜如是邪不宜如是邪是以天下¶之小人以為
將軍始者亡齊見利而動今者安潞見義而止若是¶則
天下利無窮義有限走無窮背有限則安可識之哉其
<pb:KR4h0024_WYG_080-23a>
有識者<md:KR4h0024_SBCK_080-11b>¶則曰不然夫桓文之霸也先修刑政然後事事
近者山東士人来¶者咸道上黨之政軍士兵吏士詳男
子畆婦人桑老者養孤者庇¶上下一切罔有紕事曁乎
政庭則將軍不知尊布衣不知卑諸侯¶之驕乆矣是以
高才之人不忍及門仁政不施乆矣是以暴亂不¶止若
此者將軍是符仁政来高才茍行仁政来高才若非止
暴亂¶尊九廟峻中興復何汲汲如是邪在漢伯通在晉
牢之二人功力¶不寡一旦誅死人豈寃之苻秦相猛將
<pb:KR4h0024_WYG_080-23b>
終戒視後禍大唐太尉房¶公忍死表止伐遼此二賢當
時徳業不左諸人尚死而不已蓋以¶輔君活人為事非
在矜伐邀引為心也伏惟將軍思伯通牢之所¶以不終
仰相猛房公之所以垂休則天下之人口祝將軍之福
壽¶目覩將軍盛徳之形容手足必不敢加不肖於將軍
之草木此乃¶上下萬世烈丈夫口念心禱而求者今將
軍能有之豈可容易而¶棄哉大唐二百年自外叛者三
十餘種大者三得其二小者亦包¶裹千里燕趙魏潞齊
<pb:KR4h0024_WYG_080-24a>
蔡吳蜀同歡共悲手足相急陣刺死帳下死<md:KR4h0024_SBCK_080-12a>¶圍悉死伏
劒死斬死絞死大者三歲小或一月已至千盡死曰忠¶
曰義則有父子同壇兄弟繼踵論罪則曰有某功論功
則曰捨某¶罪伏惟十二聖之仁一何汪汪焉天之校惡
滅逆復何切切焉此¶乃盡將軍所識復何云云小人無
位而謀當死罪某恐懼再拜¶
　　上招討宋將軍書　　　　　　羅　隱¶
朝廷以簡陵九年彭虺肆螫而東南一臂為之枯耗其
<pb:KR4h0024_WYG_080-24b>
後吳卒以¶良山叛則東西浙之筋力殆矣自爾天子不
重困百姓由是官未¶實爵諸葛爽祑安文祏皆自盗而
昇朝序也所以不幸者江南水¶鍾陵火㳂淮飢汴滑以
東螟故無賴輩一食之不飽一衣之不覆¶則磨寸鐵挺
白棒以望朝廷姑息而王仙芝尚君長等凌突我廬¶壽
燖剥我梁宋天子以蟣虱痒痛不足搔爬因處分十二
州取將¶軍為節度非方鎮之無帥非朝廷之乏人蓋以
將軍跳出隴右不¶二十餘年三擁節旄謂將軍必能知
<pb:KR4h0024_WYG_080-25a>
恩用命耳今聞羣盜已拔睢¶陽二城大梁亦板築自固
彼之望將軍其猶沸之待沃壓之待起<md:KR4h0024_SBCK_080-12b>¶也而將軍朱輪
大斾優游東道抑不知朝廷八十三州奉將軍侍¶衛者
乎復俾將軍誅翦草冦者乎昔韓之醫良而性嗇故為
人治¶未嘗剔去根源所以延其疾而養其財也後有商
於韓者以疽見¶醫醫且欲大其疽而沽直因以藥稔之
而宜潰商斃商之家長於¶韓韓侯屍其族而籍其有無
且二賊齧壽春陷潁上刷亳社掠合¶肥經營於梁宋其
<pb:KR4h0024_WYG_080-25b>
為老者殺而少者傷驅人之婦女輦人之財貨¶將軍固
知之矣自將軍受命迄今三月關東之慘毒不解殺傷
驅¶軍之不已乃將軍為之非君長仙芝所為也文皇帝
時衛公靖太¶帝時鄭仁泰薛仁貴或戢歛不謹或伺候
輜重當時憲司悉以法¶繩今將軍勲業不若衛公靖之
多也出師非鄭薛之敵也而横擁¶仕伍鞭撻餽運以愚
度之將軍之行酷於君長仙芝之行也甚為¶將軍憂前
者天子慮將軍以愛子之念復授禁秩俾在軍前則朝
<pb:KR4h0024_WYG_080-26a>
廷寵待將軍倚望將軍也俱不淺矣茍將軍戮力以除
暴推誠以¶報國今其時也無使躡韓之醫<md:KR4h0024_SBCK_080-13a>¶　　上韓舍人行軍書　　　　　　吳武陵¶
朝廷命將自數十百年未有此重然始命之重而終責
之固重矣¶今丞相主也刑部以宣慰為名乘生殺之機
制善敗之略獨在閤¶下閤下可使諸侯盡附餘冦必誅
以快天子之心哉若曰吾獨主¶降者與其縣邑耳則是
一王官之事又非相國與朝之大賢所宜¶降也若曰吾
<pb:KR4h0024_WYG_080-26b>
將以法令齊之則是韓𢎞之法令嚴肅已過不可加¶也
若曰吾以闕庭之威劫之俾諸將懼而前鬬則在下數
行之語¶決行之耳又不必躡踵而推捽項而驅也若曰
吾親視其師有不¶用命者則奪其符而易置幕府則宜
有素定不可臨事而待聞也¶若曰吾將將彼三將督進
六萬以誅冦則其軍各從其帥帥之命¶也吾未嘗撫循
其人又將何以結其心而求其死哉獨曰賊重吾¶徳義
必来降此蓋萬一也脫不如㫖其將何圖嗚呼國之理
<pb:KR4h0024_WYG_080-27a>
亂在¶此行矣得其畫則兩河不足平河湟不足復失其
䇿則天下之事¶自此繁矣豈不惜哉丞相尊重素狎武
陵之言輕而不能盡行時<md:KR4h0024_SBCK_080-13b>¶益恐不盡願梗概其旨於閤
下夫兵機若神應事立斷千里之外¶必待奏聞而后行
事亦變矣誠願丞相宜密請勑㫖事無巨細行¶而後聞
又宜奏取中人嘗所不快者為監軍以一之即歸素所
快¶者於内為吾地則用隂符五賊之術以傾諸侯即復
出絹八九十¶萬以賞給士大夫誠然矣則孰不為丞相
<pb:KR4h0024_WYG_080-27b>
之人旣獲腰領則以朝¶命命三將為三陣旣定則明斥
候擊牛高㑹濳授縁邊諸將以實¶期又公以三期紿賊
令辯士持一函書賜元濟及其將士以全活¶彼必降矣
適不如料則一日快進必次於城下此大略也夫臨機¶
制變又何可數昔司馬宣王征孟達則八道急攻征公
孫文懿則¶捨其銳而趨其虚緩以撓各從其利也夫禽
之制在氣顧吾之法¶令何如耳昔蕭王以千人劉牢之
以八百人高隆以三千五百人¶謝𤣥以五千人劉裕以
<pb:KR4h0024_WYG_080-28a>
二千五百人是皆立鴻勲成大業矣夫就¶世務者在結
人心結人心者在吾所以張其形勢也方聞紀綱之¶僕
者三百人軍令茍行亦足以塞諸侯之望奪羣冦之心
歸六萬<md:KR4h0024_SBCK_080-14a>¶人之志矣使賊不為則已為則必決死於一戰
以延其命願閤下¶無事迫速慎出令拔竒士而已昔先
主所以分蜀而帝者獨以長¶短之權傾曹公耳誠使諸
侯以嚴暴吾以寛厚收之諸侯以殺戮¶吾以禮義懷之
彼有所短吾見其長彼有所乏吾施其餘則事何¶不濟
<pb:KR4h0024_WYG_080-28b>
功何不成書不可盡尋當面䇿¶
　　上李太尉論北邊事啓　　　　杜　牧¶
某啓伏以聖主垂衣太尉當軸威徳上顯和澤下流諸
侯無異心¶百姓無怨氣星辰順靜日月光明天業益昌
聖統無極旣功成而¶理定實道尊而名垂今則未聞縱
東山之遊樂後園之醉惕惕若¶不足兢兢而如無豈不
以邊障尚驚殊虜未殄防其入冦猶須徵¶兵伏以迴鶻
種落人素非多校於突厥絶為小弱今者國破衆叛¶逃
<pb:KR4h0024_WYG_080-29a>
来漢南為羈旅之魂食草萊之實白髮驪騂之騎凋耗
已無湩¶酩皮毳之資飢寒皆盡寄命雜種藏跡隂山取
之及時可以一戰¶今者度虜之不出者有二時去時来
徊翔不決必有所在西戎已<md:KR4h0024_SBCK_080-14b>¶得要約伺其氣勢同為侵
擾此其一也心膽破壞馬畜殘少且於¶美水豐草暖日
廣川牧馬養習以俟强大此其二也今者徵中國¶之兵
與之首尾乆戍則有師老費財之憂深入則有大寒瘃
墮之¶苦示戎狄之弱生姦傑之心今者不取恐貽後患
<pb:KR4h0024_WYG_080-29b>
敢以管見上干¶尊重自兩漢伐虜皆是秋冬不過百日
驅中國之人入苦寒之地¶此時匈奴勁弓折膠童馬免
乳畜肥草壯力全氣盛與之相校勝¶少敗多故匈奴云
漢實大國也但其人不能辛苦爾此所謂避虚¶而擊實
逃短而攻長至於後魏崔浩因見其理蠕蠕强盛屢犯
北¶邊浩請討之曰蠕蠕恃其地逺自寛已乆故夏則散
衆放畜秋乃¶背寒向暄南来冦抄今出其慮表掩其不
備大兵卒至必驚駭星¶分向塵奔走牡馬䕶牧牝馬戀
<pb:KR4h0024_WYG_080-30a>
駒驅馳難制不得水草未過數日¶則聚而困斃可一舉
而滅矣武帝從之及全軍入境蠕蠕先不設¶備民畜布
野驚怖四奔莫相收攝於是分軍撲討東西五千里南¶
北三千里凡所俘虜及獲畜産彌漫山澤高車因殺蠕
蠕種類歸<md:KR4h0024_SBCK_080-15a>¶降者三十餘萬落虜遂散亂帝㳂弱水西行
至涿邪山諸大將慮¶深入恐有伏兵勸帝停止不追浩
先勸窮追之不從後聞凉州賈¶胡言若更前行三日則
盡滅之矣帝深恨之以某所見今若以幽¶并突陣之騎
<pb:KR4h0024_WYG_080-30b>
酒泉教射之兵整飭誡誓仲夏潛發計隂山與涿邪¶之
逺近十不一二校蠕蠕迴鶻之強弱猶如虎䑕五月節
氣在中¶夏則熱到隂山尚寒中國之兵足以施展行軍
於枕席之上翫冦¶於掌股之中軌轠懸缾湯沃晛雪一
舉無類必然之䇿今冰合防¶秋冰銷解戍行之已久虜
為長然出為意外實為上䇿議者或云¶北取黠戞令討
迴鶻伏以黠戞起於别種超為可汗必是英傑天¶時必
助賢材必用法令必明滅迴鶻之後便是勍敵况示之
<pb:KR4h0024_WYG_080-31a>
以弱¶必為所輕今者四海九州同風共貫諸侯用命年
榖豐熟可以瘞¶𤣥玉於常山孑遺人於河壠顧兹疲虜
豈遺子孫伏惟太尉相公¶文徳素昭武功復著畫地而
兵形盡見按瑣而邊事無遺唯一指¶蹤即可掃跡昔漢
武帝求賢也有上書不足採者輒報罷去未嘗<md:KR4h0024_SBCK_080-15b>¶罪之故
能羈越臣胡大興禮樂今太尉與仁聖天子同徳有志
之¶士無不願死伏惟特寛狂狷不賜誅責生死榮幸無
任感恩
<pb:KR4h0024_WYG_080-31b>
　
　
　
　
　
　
　
　唐文粹卷八十¶¶
<md:KR4h0024_SBCK_081-1a>¶
<pb:KR4h0024_WYG_081-1a>
欽定四庫全書
　唐文粹卷八十一¶
　　　　　　　　　　　　　宋　姚鉉　編¶
　　書三(摠七首/)¶
　　　
