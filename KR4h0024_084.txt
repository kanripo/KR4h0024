# -*- mode: mandoku-view -*-
#+TITLE: 唐文粹
#+DATE: 2015-09-23 10:32:08
#+PROPERTY: JUAN 84


論文上¶
　　　　與滑州盧大夫論文書(桞冕/)
　　　　與徐給事論文書¶
　　　　荅荆州裴尚書論文書
<pb:KR4h0024_WYG_084-1b>
　　　　荅徐州張尚書論文武書¶
　　　　與于襄陽書(韓愈/)
　　　　寄李翺書(裴度/)¶
　　　　叙詩寄樂天書(元稹/)
　　　　荅楊中丞論文書(桞冕/)¶
　　　　荅衢州鄭使君論文書
　　　　荅莊充書(杜牧/)¶
　　　　與賈秀才書(孫樵/)
<pb:KR4h0024_WYG_084-2a>
　　與滑州盧大夫論文書　　　　栁　冕¶
頓首别後九年年已老大平生好文老亦興盡日為外
事所撓有¶筆語兩大巻或不得已而為之或有為而為
之既為頗近敎化謹¶録呈上望覽訖一笑夫文生於情
情生於哀樂哀樂生於治亂故<md:KR4h0024_SBCK_084-1b>¶君子感哀樂而為文章
以知治亂之本屈宋以降則感哀樂而亡¶雅正魏晉以
還則感聲色而亡風敎宋齊以下則感物色而亡興¶致
敎化興亡則君子之風盡故淫麗形似之文皆亡國哀
<pb:KR4h0024_WYG_084-2b>
思之音¶也自夫子至梁陳三變以至衰弱嗟乎闗雎興
而周道盛王澤竭¶而詩不作作則王道興矣天其或者
肇往時之亂為聖唐之治興¶三代之文者乎老夫雖知
之不能文之縱文之不能至之況已衰¶矣安能皷作者
之氣盡先王之敎在吾子復而行者皷而生之冕¶頓首¶
　　與徐給事論文書¶
文章本於教化形於治亂繫於國風故在君子之心為
志形君子¶之言為文論君子之道為敎易云觀乎人文
<pb:KR4h0024_WYG_084-3a>
以化成天下此君子¶之文也自屈宋已降為文者本於
哀豔務於恢誕亡於比興失古¶義矣雖揚馬形似曹劉
骨氣潘陸藻麗文多用寡則是一技君子¶不為也昔武
帝好神仙而相如為大人賦以諷帝覽之飄然有凌<md:KR4h0024_SBCK_084-2a>¶雲
之氣故揚雄病之曰諷則諷矣吾恐不免於勸也蓋文
有餘而¶質不足則流才有餘而雅不足則蕩流蕩不返
使人有淫麗之心¶此文之病也雄雖知之不能行之行
之者推荀孟賈生董仲舒而¶已僕自下車為外事所感
<pb:KR4h0024_WYG_084-3b>
感而應之爲文不覺成巻意雖復古而¶不逮古則不足
以議古人之文噫古人之文不可及之矣得見古¶人之
心在於文乎苟無文又不得見古人之心故未能亡言
亦志¶之所之也¶
　　荅荆南裴尚書論文書¶
猥辱來問曠然獨見以為齒髮漸衰人情所惜也親愛
逺道人情¶不忘也大哉君子之言有以見天地之心夫
天生人人生情聖與¶賢在有情之内乆矣苟忘情於仁
<pb:KR4h0024_WYG_084-4a>
義是殆於學也忘情於骨月是¶殆於恩也忘情於朋友
是殆於義也此聖人盡知於斯立教於斯¶今之儒者苟
持異論以為聖人無情誤也故無情者聖人見天地¶之
心知性命之本守窮達之分故得以忘情明仁義之道
斯須忘<md:KR4h0024_SBCK_084-2b>¶之斯爲過矣骨月之恩斯須忘之斯爲亂矣朋
友之義斯須忘之¶斯為薄矣此三者發於情而為禮由
於禮而為敎故夫禮者教人¶之情而已丈人志於道故
來書盡於道是合於情盡於禮至矣昔¶顔囘死夫子曰
<pb:KR4h0024_WYG_084-4b>
天喪予子路死夫子曰天喪予是聖人不忘情也¶乆矣
丈人豈不謂然乎如冕者雖不得與君子同道實與君
子同¶心相顧老大重以離别況在萬里邈無前期斯得
忘情乎古人云¶一日不見如三秋兮況十年乎前所寄
拙文不為文以言之蓋有¶謂而為之昔堯舜殁雅頌作
雅頌寢夫子作未有不因於教化為¶文章以成國風是
以君子之儒學而為道言而為經行而為教聲¶而為律
和而為音如日月麗乎天無不照也如草木麗乎地無
<pb:KR4h0024_WYG_084-5a>
不¶章也如聖人麗乎文無不明也故在心為志發言為
詩謂之文兼¶三才而名之曰儒儒之用文之謂也言而
不能文君子恥之及王¶澤竭而詩不作騷人起而淫麗
興文與教分而為二以揚馬之才¶則不知教化以荀陳
之道則不知文章以孔門之教評之非君子<md:KR4h0024_SBCK_084-3a>¶之儒也夫
君子之儒必有其道有其道必有其文道不及文則徳¶
勝文不知道則氣衰文多道寡斯為藝矣語曰文質彬
彬然後君¶子兼之者斯為美矣昔游夏之文章與夫子
<pb:KR4h0024_WYG_084-5b>
之道通流列於四科¶之末此藝成而下也苟言無文斯
不足徴小子志雖復古力不足¶也言雖近道辭則不文
雖欲拯其將墜末由也已丈人儒之君子¶曲垂見褒反
以自愧冕再拜¶
　　荅徐州張尚書論文武書¶
辱前月十二日書問文章之道將帥之事朋友之義有
君子之道¶三甚善甚善夫文章者本於教化發於情性
本於教化堯舜之道¶也發於情性聖人之言也自成康
<pb:KR4h0024_WYG_084-6a>
殁頌聲寢騷人作淫麗興文與¶教分為二不足者彊而
為文則不知君子之道知君子之道者則¶恥為文文而
知道二者兼難兼之者大君子之事上之堯舜周孔¶也
次之游夏荀孟也下之賈生董仲舒也夫日月之麗仰
之愈明¶金石之音聴之彌清故聖人感之而文章生焉
教化成焉哀樂形<md:KR4h0024_SBCK_084-3b>¶焉逮徳下衰文章教化掃地盡矣噫
聖人之道猶聖人之文也學¶其道不知其文君子恥之
學其文不知其教君子亦恥之老夫従¶君子乆矣雖欲
<pb:KR4h0024_WYG_084-6b>
學之未能文之不足以當君子之襃然詠乎堯舜¶之道
舞乎沂泗之風庶乎與同也將帥三軍之師萬人之命
子實¶為之矣今國家之患患在師老足下之患患在勢
分且天下大勢¶也善為將者乗天下之勢苟變化在人
則用之如神彼勢合者驅¶而盟之使其擾従桓文是也
勢分者力以傾之使其削弱申商是¶也則遇非常之時
不可以尋常之事邀萬代之勲明矣今足下據¶億丈之
城仗大順之衆有桓文之志苟不修其軍政合其大勢
<pb:KR4h0024_WYG_084-7a>
制¶其死命則不足以輟東顧之憂故老夫前書開陳古
義以激壯心¶而猥辱逺示以為聴道路之説甚不然也
傳曰諸侯有相滅亡者¶桓公不能救則桓公恥之今子
為大將實制東夏為不義而彊力¶不能制者春秋亦恥
之國不冨而昌兵不教而彊敵不謀而亡是¶管仲無功
於齊商君無能於秦子房無謀於漢矣蓋求天下之智<md:KR4h0024_SBCK_084-4a>¶盡天下之才成天下之務此將帥之本也較短長定曲
直乃匹夫¶之為爾古者自天子至於庶人未有不須友
<pb:KR4h0024_WYG_084-7b>
以相成者僕雖老矣¶辱君子之遊同君子之道見君子
之榮三十年矣子之善猶僕之¶善也得不相成乎且百
年之壽人誰及之嵗月有窮天地有終惟¶立徳立言立
功斯為不朽彼聖賢救世死而後已氣有所感也故¶天
下有樂賢人樂之天下有憂賢人憂之樂毅所以徇弱
燕之急¶復彊齊之讎韓信所以感推食之恩申戰勝之
感意氣所感天地¶相合況於人乎天方授子子實為將
得不憂之乎噫徳與言僕無¶望矣立功立事在吾子為
<pb:KR4h0024_WYG_084-8a>
之璧可求也時不可再也是以古人惜¶時之過已昔者
仲尼以大聖之徳不免為旅人之身斯無時也賈¶生以
希世之才而無佐命之勲斯無位也今足下遇非常之
主統¶桓文之師時與位泰矣苟功成於身則義動天下
使天下之人受¶其賜不亦休哉既書慨然心馳旗鼓之
下某頓首¶
　　上于襄陽書　　　　　　　　韓　愈<md:KR4h0024_SBCK_084-4b>¶伏蒙示文武順聖樂詞天保樂詩讀蔡琰胡笳詩詞移
<pb:KR4h0024_WYG_084-8b>
族従并與¶京兆書自幕府至鄧之北境凡五百餘里自
庚子至甲辰凡五日¶手披目視口詠其言心惟其義且
恐且懼忽若有亡不知鞍馬之¶勤道途之逺也夫澗谷
之水深不過咫尺邱垤之山髙不踰尋丈¶人狎而翫之
及至臨泰山之懸崖窺巨海之驚瀾莫不戰悼憚慄¶眩
惑而自失所觀變於前所守易於内亦其理冝也閣下
負超卓¶之竒材蓄雄剛之俊徳渾然天成無有畔岸而
又貴窮乎公相威¶動乎樞極天子之毗諸侯之師故其
<pb:KR4h0024_WYG_084-9a>
文章言語與事相侔燀赫若¶雷霆浩汗若河漢正聲諧
韶濩勁氣沮金石豐而不餘一言約而¶不失一辭其事
信其理切孔子之言曰有徳者必有言信乎其有¶徳且
有言也揚子雲曰商書灝灝爾周書噩噩爾信乎其能
灝灝¶而且噩噩也昔者齊君行而失道管子請釋老馬
隨之樊遲請學¶稼孔子使問之老農夫馬之智不賢於
夷吾農之能不聖於尼父¶然則且云爾者聖賢之能多
農馬之知専故也今愈雖愚且賤其<md:KR4h0024_SBCK_084-5a>¶從事於文實且乆
<pb:KR4h0024_WYG_084-9b>
則其贊王公之能而稱大君子之美不為僭越¶也伏惟
詳察愈恐懼再拜¶
　　寄李翺書　　　　　　　　　裴　度¶
前者唐生至自滑猥辱致書札兼獲所貺新作十二篇
度俗流也¶不盡窺見若愍女碑烈婦傳可以激揚烈教
義煥於史氏鍾銘謂¶以功伐名於器非爲銘與弟正辭
書謂文非一藝斯皆可謂救文¶之失廣文之用也甚善
甚善然僕之知弟也未知其他直以弟敏¶於學而至於
<pb:KR4h0024_WYG_084-10a>
文就六經而正焉故每遇名輩稱弟不容於口自謂¶彌
乆益無愧詞竊料弟亦以直諒見待不以恱媚相容故
不唯嗟¶挹亦欲商度其萬一耳若弟擯落今古脫遺經
籍斯則如獻白豕¶何足採取若猶有祖述則願陳其梗
槩以相叅會耳愚謂三五之¶代上埀拱而無為下不知
其帝力其漸被於天地萬物不可得而¶傳也夏殷之際
聖賢相遇其文在於盛徳大業又鮮可得而傳也¶厥後
周公遭變仲尼不當世其文遺於册府故可得而傳也
<pb:KR4h0024_WYG_084-10b>
是作<md:KR4h0024_SBCK_084-5b>¶周孔之文也荀孟之文左右周孔之文也理身理
家理國理天下¶一日失之敗亂至矣騷人之文發憤之
文也雅多自賢頗有狂態¶相如子雲之文譎諫之文也
自為一家不是正氣賈誼之文化成¶之文也鋪陳帝王
之道昭昭在目司馬遷之文財成之文也馳騁¶數千載
若有餘力董仲舒劉向之文通儒之文也發明經術究
極¶天人其餘擅美一時流譽千載者多矣不足為弟道
焉然皆不詭¶其詞而詞自麗不異其理而理自新若夫
<pb:KR4h0024_WYG_084-11a>
典謨訓誥文言繫辭國¶風雅頌經聖人之筆削者則又
至易也至直也雖大彌天地細入¶無間而竒言怪語未
之或有意隨文而可見事隨意而可行此所¶謂文可文
非常文也其可文而文之何常之有俾後之作者有所¶
裁准而請問於弟謂之何哉謂之不可非僕敢言謂之
可也則大¶學之道在明明徳在止至善矣能止乎若遂
過之猶不及也觀弟¶近日制作大㫖常以時世之文多
偶對儷句屬綴風雲羈束聲韻¶為文之病甚矣故以雄
<pb:KR4h0024_WYG_084-11b>
詞逺致一以矯之則是以文字為意也且<md:KR4h0024_SBCK_084-6a>¶文者聖人假
之以達其心逹則已理窮則已非故髙之下之詳之¶略
之也愚欲去彼取此則安步而不可及平居而不可諭
又何必¶逺闗經術然後騁其材力哉昔人有見小人之
違道者恥與之同形貌¶共衣服遂思倒置眉目反易冠
帶以異也不知其倒之反之非也¶雖失於小亦異於君
子矣故文之異在氣格之髙下思致之深淺¶不在磔裂
章句隳廢聲韻也人之異在風神之清濁心志之通塞
<pb:KR4h0024_WYG_084-12a>
不在於倒置眉目反易冠帶也庶幾髙明少納庸妄若
以為未幸¶不以苦言見革其惑惟僕心慮荒散百事罷
息然意之所在敢隠¶於故人邪昌黎韓愈僕識之舊矣
中心愛之不覺驚賞然其人信¶美材也近或聞諸儕類
云恃其絶足往往奔放不以文立制而以¶文為戲可矣
乎可矣乎今之作者不及則已及之者當大為防焉爾弟
索居多¶年勞想深至窮隂凝沍動息何如入奉晨昏之
歡出叅帷幄之畫¶固多適耳昨弟來欲度及時干進度
<pb:KR4h0024_WYG_084-12b>
昔嵗取名不敢自髙今孤煢¶若此遊宦謂何是不復能
従故人之所朂耳但寘力田園苟過朝<md:KR4h0024_SBCK_084-6b>¶夕而已然待春
氣微和農事未動或筞蹇謁賢大夫兼與弟道舊¶未爾
間猶希尺牘珍重珍重力書無餘従表兄裴度奉簡¶
　　叙詩寄樂天書　　　　　　　　元　稹¶
九嵗學賦詩長者往往驚其可教年十五六粗識聲病
時貞元十¶年已後徳宗皇帝春秋髙理務用人最不欲
文法吏生天下罪過¶外門節將動十餘年不許朝覲死
<pb:KR4h0024_WYG_084-13a>
於其地不易者十八九而又將¶豪卒愎之處因喪負衆
橫相賊殺告變駱驛使者迭窺旋以狀聞¶天子曰某色
將某能遏亂亂衆寧附願為其帥名為衆情其實逼¶詐
因而可之者又十八九前置介倅因縁交授者亦十四
五由是¶諸侯敢自為㫖意有羅列兒孫以自固者有開
導蠻夷以自重者¶省寺符篆固於几閣甚者擬㫖詔視
一境如一室刑殺其下不啻¶僕畜厚加剥奪名為進奉
其實貢入之數百一焉京城之中亭第¶邸店以曲巷斷
<pb:KR4h0024_WYG_084-13b>
侯甸之内水陸腴沃以鄉里計其餘奴婢資財生¶生之
備稱是朝廷大臣以謹慎不言為朴雅以時進見者不
過一<md:KR4h0024_SBCK_084-7a>¶二親信直臣議士往往抑塞禁省之間時或繕完
隤墜豪家大帥¶乗聲相扇延及老佛土木妖熾習俗不
怪上不欲令有司備宫闥¶中小碎須求往往持幣帛以
易餅餌吏縁其端剽奪百貨勢不可¶禁僕時孩騃不慣
聞見獨於書傳中初習理亂萌漸心體悸震若¶不可活
思欲發之乆矣適有人以陳子昻感遇詩相示吟翫激
<pb:KR4h0024_WYG_084-14a>
烈¶即日為寄思𤣥子詩二十首故鄭京兆於僕為外諸
翁深賜憐奬¶因以所賦呈獻京兆翁深相駭異祕書少
監王表在座顧謂表曰¶使此兒五十不死其志義何如
哉惜吾輩不見其成就因召諸子¶訓責泣下僕亦竊不
自得由是勇於為文又乆之得杜甫詩數百¶首愛其浩
蕩津涯處處皆到始病沈宋之不存寄興而訝子昻之¶
未暇旁備矣不數年與詩人楊巨源友善日課為詩性
復僻嬾人¶事常有閑則有作識足下時有詩數百篇矣
<pb:KR4h0024_WYG_084-14b>
習慣性靈遂成病敝¶每公私感憤道義激揚朋友切磨
古今成敗日月遷逝光景惨舒¶山川勝勢風雲氣色當
花對酒樂罷哀餘通滯屈伸悲歡合散至<md:KR4h0024_SBCK_084-7b>¶於疾恙其身
悼懐昔遊凡所對遇異於常者則欲賦詩又不幸年¶三
十二時有罪譴棄今三十七矣五六年間是丈夫心力
壯時常¶在閒處無所役用性不近道未能淡然忘懷又
復嬾於他欲全盛¶之氣注射語言雜糅精麤遂成多大
然亦未甞繕寫適值河東李¶明府景儉在江陵時僻好
<pb:KR4h0024_WYG_084-15a>
僕詩章謂為能觧欲得盡取觀覽僕因¶撰成巻軸其中
有㫖意可觀而詞近往古者為古諷意亦可觀而¶流在
樂府者為樂諷詞雖近古而止於吟寫性情者為古詞
體實¶樂流而止於摸象物色者為新題樂府聲勢㳂順
屬對穏切者為¶律詩仍以七言五言為兩體其中有稍
存寄興與諷為流者為律¶諷不幸少有伉儷之悲撫存
感往成數十詩取潘子悼亡為題又¶有以干教化者近
昵婦人暈澹眉目綰約頭鬢衣服廣修之度及¶匹配色
<pb:KR4h0024_WYG_084-15b>
澤尤據怪豔因為豔詩百餘首詞有今古又兩體自十六¶時至
是元和七年矣有詩八百首色類相従共成十體几二
十巻¶自笑冗亂亦不復置之於行李昨來京師偶在筐
篋及通行盡置<md:KR4h0024_SBCK_084-8a>¶足下僅亦有説僕聞上士立徳其次立
事不遇立言凡人急位其¶次急利下急食僕天與不厚
既乏全然之徳命與不偶未遭可為¶之事性與不恵復
無垂範之言兀兀狂癡行近四十徼名取位不¶過於第
八品而冒憲已六七年授通之初有習通之熟者曰通
<pb:KR4h0024_WYG_084-16a>
之¶地濕墊卑褊人事稀少近嵗荒凶死亡過半邑無吏
市無貨百姓¶草木刺史以下計粒而食大有虎豹蛇虺
之患小有蟆蚋浮塵蛛¶蜘蛒蜂之類皆能鑚齧肌膚使
人瘡痏夏多隂霪秋為痢瘧地無¶醫巫藥石萬里病者
百死一生之慮何僕之命不厚也如此智不¶足也又如
此其所詣之憂險也又如此則安能保持萬全與足下¶
必復京輦以須他日立言立事之驗邪但恐一旦與急
食者相扶¶而終使足下受天下友不如已之誚是用悉
<pb:KR4h0024_WYG_084-16b>
所為文留穢箱笥比¶夫格奕樗塞之戲猶曰愈於飽食
僕所為不又愈於格奕樗塞之¶戲乎昨行巴南道中又
有詩五十一首文書中得七年已後所為¶向二百篇繁
亂冗雜不復置之執事前所為寄思𤣥子者小嵗云<md:KR4h0024_SBCK_084-8b>¶爲
文不能自足其意貴其起予之始且志京兆翁見遇之
由今亦¶寫為古諷之一移諸左右僕少時授吹嘘之術
於鄭先生病嬾不¶就今在閒處思欲怡神保和以求其
内異日亦不復費詞於無用¶之文矣省視之煩庶亦已
<pb:KR4h0024_WYG_084-17a>
於是乎¶
　　荅楊中丞論文書　　　　　　桞　冕¶
來書論文盡養才之道增作者之氣推而行之可以復
聖人之教¶見天地之心甚善嗟乎天地養才而萬物生
焉聖人養才而文章¶生焉風俗養才而志氣生焉故才
多而養之可以皷天下之氣天¶下之氣生則君子之風
盛古者陳詩以觀民風君子之風仁義是¶也小人之風
邪佞是也風生於文文生於質天地之性也止於經¶聖
<pb:KR4h0024_WYG_084-17b>
人之道也感於心哀樂之音也故觀乎志而知國風逮
徳下衰¶風雅不作形似豔麗之文興而雅頌比興之義
廢豔麗而工君子¶恥之此文之病也嗟乎天下之才少
乆矣文意之氣衰甚矣風俗¶之不養才病矣才少而氣
衰使然也故當世君子學其道習其弊<md:KR4h0024_SBCK_084-9a>¶不知其病也所
以其才日盡其氣益衰其教不興故其人日野如¶病者
之氣従壯得衰從衰得老從老得死沉綿而去終身不
悟非¶良醫孰能知之夫君子學文所以行道足下兄弟
<pb:KR4h0024_WYG_084-18a>
今之才子官雖¶不薄道則未行亦有才者之病君子患
不知之既知之則病不能¶無病故無病則氣生氣生則
才勇才勇則文壯文壯然後可以皷¶天下之動此養才
之道也在足下他日行之如老夫之文不近於¶道老夫
之氣已至於衰老夫之心不復能勇三者無矣又安得
見¶古人之文論君子之道近先王之教斯不能必矣冕白¶
　　荅衢州鄭使君論文書¶
専使至辱書并歸拙文如見君子所襃過當無徳以當
<pb:KR4h0024_WYG_084-18b>
之幸甚門¶人云夫子之文章可得而聞也夫子之言性
與天道不可得而聞¶也即聖人道可企而及之者文也
不可企而及之者性也蓋言教¶化發乎性情繫乎國風
者謂之道故君子之文必有其道道有深¶淺故文有崇
替時有好尚故俗有雅鄭雅之與鄭出乎心而成風<md:KR4h0024_SBCK_084-9b>¶昔
游夏之文日月之麗也然而列於四科之末藝成而下
也苟文¶不足則人無取焉故言而不能文非君子之儒
也文而不知道亦¶非君子之儒也逮徳下衰其文漸替
<pb:KR4h0024_WYG_084-19a>
惜乎王公大人之言而溺於¶淫麗怪誕之説非文之罪
也為文者之過也夫善為文者發而為¶聲皷而為氣直
則氣雄精則氣生使五彩並用而氣行於其中故¶虎豹
之文蔚而騰光氣也日月之文麗而成章精也精與氣
天地¶感而變化生焉聖人感而仁義行焉不善為文者
反此故變風變¶雅作矣六藝之不興教化之不明此文
之弊也噫文之無窮而人¶之才有限苟力不足者彊而
爲文則蹶彊而爲氣則竭彊而爲智¶則拙故言之彌多
<pb:KR4h0024_WYG_084-19b>
而去之彌逺逺之便已道則中廢又君子所恥¶也則不
足見君子之道與君子之心心有所感文不可已理有
至¶精詞不可逮則不足當君子之襃敬叔頓首¶
　　荅莊充書　　　　　　　　　杜　牧¶
某白莊先輩足下凡為文以意爲主以氣為輔以辭彩
章句為之<md:KR4h0024_SBCK_084-10a>¶兵衛未有主彊盛而輔不飄逸者兵衛不華
赫而莊整者四者髙¶下圓折步驟隨主所指如鳥隨鳳
魚隨龍師衆隨湯武騰天潜泉¶橫裂天下無不如意苟
<pb:KR4h0024_WYG_084-20a>
意不先立止以文彩辭句繞前捧後是辭¶愈多而理愈
亂如入闤闠紛紛然莫知其誰暮散而已是以意全¶勝
者辭愈朴而文愈髙意不勝者辭愈華而文愈鄙是意
能遣辭¶辭不能成意大抵為文之㫖如此觀足下所為
文百餘篇實先意¶氣而後辭句慕古而尚仁義者苟為
文不已資以學問則古作者¶不為難到今以某無可取
欲命以為序承當厚意惕息不安復觀¶自古序其文者
皆後世宗師其人而為之詩書春秋左氏已降百¶家之
<pb:KR4h0024_WYG_084-20b>
説皆是也古者其身不遇於世寄志於言求言遇於後
世也¶自兩漢已來冨貴者千百自今觀之聲勢光明孰
若馬遷相如賈¶誼劉向揚雄之徒斯人也豈求知於當
世哉故親見揚子雲著書¶欲取覆醬瓿雄當其時亦未
甞自有誇目況今與足下並生今世¶欲序足下未已之
文此固不可也苟有志古人不難到勉之而已<md:KR4h0024_SBCK_084-10b>¶某再拜¶
　　與賈秀才書　　　　　　　　孫　樵¶
主藪足下曩者樵耳足下聲憤足下售於時何晩及目
<pb:KR4h0024_WYG_084-21a>
足下五通¶五十篇則足下困于上亦宜矣物之精華天
地所秘惜故䝉金以¶砂錮玉以璞珊瑚之叢必茂重溟
夜光之珍必頷驪龍抉而不知¶已積而不知止不窮則
禍天地讐也文章亦然所取者亷其得必¶多所取者深
其身必窮六經作孔子削迹不粒矣孟子述子思坎¶軻
齊魯矣馬遷以史記禍班固以西漢禍揚雄以法言太
𤣥窮元¶結以浯谿碣窮陳拾遺以感遇詩窮王勃以宣
尼廟碑窮玉川子¶以月蝕詩窮杜甫李白王江寧皆相
<pb:KR4h0024_WYG_084-21b>
望於窮者也天地其無意乎¶今足下立言必竒摭意必
深抉精剔華期到聖人以此賈於時釣¶榮邀富猶欲疾
其驅而方其輪若曰爵禄不動於心窮逹與時上¶下成
一家書自期不朽則樵之所敢知也嗚呼孤進患心不
苦及¶其苦知者何人古人抱玉而泣捧足下文能不濡
睫懼足下自得<md:KR4h0024_SBCK_084-11a>¶也淺且疑其道不固因歸五通不得無
言¶
　唐文粹巻八十四<md:KR4h0024_SBCK_084-11b>¶<md:KR4h0024_SBCK_085-1a>¶
<pb:KR4h0024_WYG_085-1a>
欽定四庫全書
　唐文粹巻八十五¶
　　　　　　　　　　　　　宋　姚鉉　編¶
　　書七(啓附總一十一首/)¶
　　　
