# -*- mode: mandoku-view -*-
#+TITLE: 唐文粹
#+DATE: 2015-09-23 10:32:01
#+PROPERTY: JUAN 54


　碑五(表附摠六首/)¶
　　　古跡三¶
　　　　禹穴碑(鄭魴/)
　　　　麟臺碑(韋表微/)
　　　　圯橋石表(附肅/梁)
<pb:KR4h0024_WYG_054-1b>
　¶　　土風一¶
　　　　長沙土風碑(張謂/)¶
　　　遺愛二¶
　　　　唐淮南節度使崔公頌德碑(李華/)¶
　　　　唐杜岐公遺愛碑(權德輿/)¶
　　禹穴碑銘(并序/)　　　　　　　鄭　魴¶
惟帝聖世時必有符命在昔黄帝始受河圖而定王籙
宓羲德神¶蓍而重皇䇿堯配琁璣玉衡以齊七政舜繼
<pb:KR4h0024_WYG_054-2a>
成六德文王獲赤雀¶丹書而演道定謨予亦以謂禹探
其穴得開世之符而成乎水功<md:KR4h0024_SBCK_054-1b>¶夫神人合謀而行變化
天地定位隂陽潛交五行迭王斗建司節¶岳尊山而瀆
長川乃至日星雷風禎祥秘奥三綱五紀萬樂百禮¶人
人物物各由身生無非𤣥功㝠持至數脗合以及之者
王者奉¶天而行故聖神焉帝皇焉彼聖如仲尼有德而
無應故位止於旅¶人福弗及生靈乃歎曰鳳鳥不至河
不出圖吾已矣夫然後知元¶命者軒后命者羲受命者
<pb:KR4h0024_WYG_054-2b>
曰唐與虞成命者禹備命者文仲尼不¶受命乃假人事
而言故有宗予之説後代無作焉立言者一仁義¶以束
世教瞽瞶蚩蚩使絶其非望使業之外存而不論子讀
夏書¶無是説司馬子長自敘始云登㑹稽探禹穴不然
萬禩何傳焉惑¶矣蒼山之潴呀如淵如陵徙谷遷此中
不騫雨洗煙空㰹然莫窮¶噫實禹迹之所始終唐興二
百八祀寶歴丙午秋九月予從事于¶是邦感上聖遺軌
而學者無述作禹穴碑㢘察使舊相河南公見¶而銘之
<pb:KR4h0024_WYG_054-3a>
曰¶
禹穴宜載夏與秦明為而不載(禹貢無説秦始皇遊㑹/稽李斯刻石亦不言)
古而不載<md:KR4h0024_SBCK_054-2a>¶遷與鄭胡為而載(始司焉遷自叙探禹穴而/后千百年無説至鄭乃製)
(斯/碑)予以謂天德統萬¶止言其蓋(言其蓋萬物以生非談/天氏所謂蓋天者也)
地德統萬止言其載(言其載萬/物以生也)¶堯德統萬止言其大(傳/云)
(堯能則/天之大)千川萬山皆禹之㑹(讀為㑹/稽之㑹)一符¶一穴(禹穴蔵/五符統)
(而言之/故曰一)不足為最故夏與秦俱不之載而人以之昧¶雖
山之堅雖洞之濊有時而堙有時而兑歲其萬千風雨
<pb:KR4h0024_WYG_054-3b>
濤汰亡¶其嵌呀叢是蘙薈鄭與遷斯碑斯載斯時之頼¶
　　麟臺碑銘(并序/)　　　　　　　韋表微¶
夫聖人作然後王道明王道明然後瑞應至靈貺感通
理合㝠數¶昔殷道剥喪民罔攸歸於是文王以有位之
聖嗣成湯之德神人¶咸乂故鳳鳴于岐洎周德凌遟道
靡所屬由是仲尼以無位之聖¶述文武之法憲章聿修
故麟見於魯于時王室無主禮法盡去天¶子之尊存乎
位號魯周公之所封用四代之禮樂遺風故典鬱而¶未
<pb:KR4h0024_WYG_054-4a>
發仲尼以天縱之德生乎其中居周公之邦志文武之
道觀廢¶興之運知作者在已位不得以庇生民權不得
以司刑賞是天將<md:KR4h0024_SBCK_054-2b>¶喪斯民也而未喪斯文也乃綴絶緒
申舊章變其禮文酌為典憲¶擥五常之龜鏡正三綱之
軌轍帝王之道幽而復明盛德大業於¶是乎在天錫嘉
瑞光昭厥功故周敬魯哀不得而有也由此觀之¶蓋春
秋為王法之器魯國為王法所寄在其所寄以舉其器
鼓仁¶義為舟航權襃貶為篙檝乗横流之波濟天下之
<pb:KR4h0024_WYG_054-4b>
溺上無列國之¶輔下無陪臣之助故道不信於天下而
信於智者法不著於當時¶而著於後代向使仲尼有滕
薛之土得三家之衆興我王澤霈及¶蒸民則麟出其郊
得其所矣豈復厄於虞人哉故麟不見則孔聖¶之道不
彰麟不死則周室之亂不極嗚呼聖人之生也得其時
則¶化行乎江漢不得其時則道屈於季孟靈瑞之出也
得其時則名¶薦於郊廟不得其時則身罹於殘天是聖
人能順時以濟人不能¶反時以自聖靈瑞能因時以應
<pb:KR4h0024_WYG_054-5a>
感不能反時以自靈被厄於陳蔡¶獲麟於大野影響之
應其符著矣春秋傳曰有以告者曰有麏而¶一角者何
孔子曰孰為求哉孰為來哉夫豈不知乎蓋殺之而不<md:KR4h0024_SBCK_054-3a>¶敢有故示人以疑之故也元和五年冬十一月表微以
滑之從事¶使乎鄆陽停驂訪古經獲麟之舊壤且曰後之
人築臺於此以旌厥¶路感先聖之不遇俾麟出而非時
徘徊道周乃作銘曰¶
二儀既闢三象乃乖聖道堙鬱人心不開上無文武下
<pb:KR4h0024_WYG_054-5b>
有定哀吁¶嗟麟兮孰為來哉周雖不綱孔實嗣聖詩書
載刪禮樂大定懲惡¶勸善歸邪反正吁嗟麟兮克昭符
命聖與時合化行位尊茍或乖¶戾身窮道存於昭豐邑
栖遑孔門吁嗟麟兮孰知其昏運極數没¶德至時否楚
國&KR1051;廣秦封益侈牆仭廹阨﨑嶇闕里吁嗟麟兮靡¶有
攸止世治則麟世亂則麏出非其時麋鹿同羣孔不自
聖麟不¶自神吁嗟麟兮夫復何云¶
　　圯橋石表銘(并序/)　　　　　　　梁　肅
<pb:KR4h0024_WYG_054-6a>
臨淮之下邳有古圯橋蓋漢少傅留文成侯張良受神
人黄石公¶兵書之地初留侯醜秦高帝在豐龍虎不起
風雲未㑹黄石公知¶天衢欲平否極必傾秦之亡而漢
之昌故先以興亡之符而授留<md:KR4h0024_SBCK_054-3b>¶侯且曰孺子可教後得
濟此黄石其我也故以號云夫受命之君¶與佐命之臣
將欲敘天道定人倫則必幽賛明神協成大勲在黄¶帝
氏方平蚩尤時乃𤣥女啓符風后行誅然後迎日推筴
天下大¶治在帝堯方憂水害時乃洛出九疇禹成九功
<pb:KR4h0024_WYG_054-6b>
然後萬國底寧黎¶民時雍在漢祖方征秦項時乃黄石
授兵留侯演成然後紲嬰軹¶道斬羽垓下自昔𤣥圖元
命著在篆籀皆片言隱辭無益帝載惟¶此三后感及神
書文章昭明大業用興易稱人謀鬼謀百姓與能¶又曰
神道設教而天下服蓋謂是矣凡志不定則事不成謀
不從¶則業不廣留侯不遭黄石無以定其志高祖不獲
留侯無以廣其¶業人神參并漢道乃行不然何通降聖
賢君臣遇合上得天統中¶為帝師如此其盛也大歴七
<pb:KR4h0024_WYG_054-7a>
年予旅游次墮履之地於是鑚石勤¶銘揚于邳圻庶恃
力違天徼功妄作之輩于以儆戒之爾銘曰¶
隂陽之精不測曰神厥有黄石假形為人告謨留侯夷
項滅秦跡¶寄榖城精還氤氳惟帝軒后肇興兵謀𤣥女
降符實平蚩尤爰洎<md:KR4h0024_SBCK_054-4a>¶陶唐洪水横流天乃錫禹洪範九
疇亂秦紛如帝在草茅赫矣黄¶石亦命留侯丕顯有唐
紹漢絶風革暴承天與軒比崇亦有反常¶貪亂國功人
神莫從動罔弗凶有開必先惟德乃同冝究兹道順¶于
<pb:KR4h0024_WYG_054-7b>
家邦作為紀銘永鑒無窮¶
　　長沙土風碑銘(并序/)　　　　　張　謂¶
天文長沙一星在軫四星之側上為辰象下為郡縣遁
甲所謂沙¶土之地雲陽之墟可以長徃可以隱居者焉
其山麓山其水湘水¶其畜冝鳥獸其榖冝秔稻厥草惟
繇蕑杜若荃蘅留荑䔾車出焉¶厥木惟喬椅桐桂檉貞
松文梓生焉篠簜嬋娟於原野碔砆照耀¶於崖谷昔熊
繹始在此地畨君因之而後定王國至漢道凌遟董¶卓
<pb:KR4h0024_WYG_054-8a>
狼顧文臺以三湘之衆績著勤王梁朝覆没侯景虎視
僧辯以¶一州之人勲成定國桓文之舉亦何加焉至於
致禮舊居請屍歸¶塟桓氏之子可謂忠也殞身强冦有
死無辱尹氏之女可謂貞也¶軾鄧粲之宅足以厚儒風
表古初之墳足以敦素行齊魯之俗其<md:KR4h0024_SBCK_054-4b>¶何逺哉巨唐八
葉元聖六載正言待理湘東郡臨江湖大抵卑濕¶脩短
疵癘未違天常而云家有重膇之人鄉無斑白之老談
者之¶過也地邊嶺瘴大抵炎熱寒暑晦明未愆時序而
<pb:KR4h0024_WYG_054-8b>
云秋有爀曦之¶日冬無凛列之氣傳者之差也巴蛇食
象空見於圖書鵩鳥似鴞¶但聞於詞賦則知前古之善
惡凡今之毁譽焉可為信哉因徴故¶者之言用紀他山
之石辭曰¶
舜去黄屋於焉廵遊禹逢𤣥夷於焉滯留五嶺南指三
湘北流隣¶聯滄浪邊遥岣嶁湘山之下青青衆草有蕙
有蘭在江之島煙雨¶冥冥波瀾浩浩不采不擷棄捐逺
道湘山之上青青衆木有栝有¶松在巖之麓風霜淒淒
<pb:KR4h0024_WYG_054-9a>
柯葉沃沃不榱不棟老朽空谷陸有玉璞¶水有珠胎隋
侯云亡卞民不來湘雲莽蒼湘月徘徊貞石紀事層¶城之隈¶
　　淮南節度使尚書左僕射崔公頌徳碑銘
　　　　　　　　　　　　　　　　　李　華¶
昔在召公相武王除害去虐敷命帝廷周公佐成王卜
洛定宅登<md:KR4h0024_SBCK_054-5a>¶頌清廟奉康王㑹朝豐宫克致太平惟崔公
相𤣥宗保寧聖德乂¶安天下輔肅宗掃除凶穢紹享天
命今上振宣明威撫綏淮海惟¶申伯翊宣王登南邦興
<pb:KR4h0024_WYG_054-9b>
周室小白率諸侯征楚翟奉王職與崔公¶叶德同勲皆
姜姓也夫議盛德論大功賛大賢舉其殊倫卓然昭¶明
不以書其細申大體也故詩陳方叔之烈曰方叔元老
克壯其¶猷又美韓侯之封曰有倬其道韓侯受命今述
崔公亦不名不備¶官古之制也後魏尚書亮八代至公
海内首族人倫德範公少負¶文學重名且兼宏畧揚于
王庭甲科入仕歴京兆倉曹叅軍再遷¶司勲員外丁太
夫人憂以毁聞終喪拜刑部員外兼侍御史知劔¶南節
<pb:KR4h0024_WYG_054-10a>
度留後使逆臣起幽陵陷潼闗至尊哀兆人思古公避
狄之¶義於是帝車西南依我心膂拜中書侍郎平章事
劔南節度採訪¶使𤣥宗克讓聖子家為唐虞公出納王
命至于朔方弼諧二聖孝¶慈光明自西自東殄殱元惡
天討之師岌如山行冠若霜藁鼓燎¶無存帝曰爾圖實
叶朕志官中書令封趙國公公拜稽首臣敢上<md:KR4h0024_SBCK_054-5b>¶冐以負天
明帝遂其高俾作少師師訓東宫兼長邦憲居守洛京¶
乃傅濟王又典汾州王德日宣汾州阜安乃統江淮主
<pb:KR4h0024_WYG_054-10b>
三軍省萬¶人加工部尚書時征鎮之司恃勲奸令公獨
露奏慝用輟興轉吏¶部淮南既清軍有餘逸夷難江南
萬里康哉六歲在鎮心馳王幄¶戀慕之極至于流涕獻
章請朝帝恩降允公不俟駕建斾將馳耆¶耋泣訴吏人
遮道即日詣闕乞留者三百餘人公申諭而行至于¶京
師天子大悦曰趙國先帝元臣嘗為朕師自我不見于
今六年¶有司如朕意待之加尚晝左僕射遂淮南之請
所部八州人舞手¶蹈足秘書少監兼廬州刺史長樂賈
<pb:KR4h0024_WYG_054-11a>
深有文武才畧忠于王室推¶心馭下嘉績昇聞戴公仁
明思揚盛德合肥令彭城劉商先后之¶族臨人惠和一
州之老㓜咸曰我州我邑敷王德澤崔公封内我¶是以
安其仁不銘其德不可謂華嘗忝公游咨以為頌夫五
岳視¶三公四瀆視諸侯公入掌三公之政出踐諸侯之
長昔鄭武公為¶卿士詩人賦緇衣魯僖公為周賢侯史
克頌䮐野敢附前烈以書<md:KR4h0024_SBCK_054-6a>¶公不朽故襃大臣則王室尊
崇美政則王命行不惟頌公尊天皇¶也今載公朝覲之
<pb:KR4h0024_WYG_054-11b>
禮以𢎞大之其文曰¶
思崔公出鎮之崇克孝克忠宣帝之武恢帝之功自蜀
自朔至于¶秦宫出納大命決事于衷思崔公烈烈郁郁
以邕以肅乃統淮服¶洎江之隩闐闐長轂霞斾霜鏃蠢
爾兇毒罔不顛覆思崔公三世¶元臣德綏生人乃朝于王
王顧殊倫且曰東南飲化如春為朕腹¶心寧其咏吟思
崔公入覲于王鸞聲央央佩玉以鎗秉珪奉璋公¶復于
揚四牡其驤公慕彤庭涕濡于裳思崔公廬江州邑孰
<pb:KR4h0024_WYG_054-12a>
不埀¶泣我公之還陽和起蟄乃求樂石樂石爰立刋之
頌之介福攸集¶介福攸集州人斯及¶
　　岐公淮南遺愛碑銘(并序/)　　　權德輿¶
通天下之志者在大君元臣之感㑹而已成天下之務
者在知人¶安人之教化而已孝文御㝢貞元十九祀統
燭羣生德侔徃初建¶用皇極澤流萬國淮南節度觀察
使左僕射相國杜公政成入覲<md:KR4h0024_SBCK_054-6b>¶迺三月壬子朔登拜司
空秉鈞居中間一歲上皇承末命越八月¶皇帝受神器
<pb:KR4h0024_WYG_054-12b>
弼亮三聖謨明九功當冢宰摠已之任䕶崇陵因山¶之
制盡董經費以頒地貢乃作司徒式和人則進封岐土
命賜偕¶厚均齊天下之政茂遂萬物之冝遵道𢎞化匪
躬宣力中外之重¶必歸於公初公之入輔也制詔副節
度使兵部尚書王公為左僕¶射代居師帥州壤鄉部鰥
孤㓜艾䝉公之化也久感公之惠也深¶鬱陶詠歎願刻
金石王公累章上請公輙牢讓中止至是復以邦¶人不
可奪之誠達于聰明且用季孫行父請史克故事故德
<pb:KR4h0024_WYG_054-13a>
輿得¶𩔗其話言而鋪其馨香云公字君卿京兆杜陵人
不書名尊大臣¶也清明廉直温毅𢎞重易簡之道本於
徤順忠智之謀發為事業¶慮善以動得時大行其初筮
仕州府交辟韋尚書元甫實為已知¶始自椽吏累為命
介盈庭闢辯積歲疑留者片言以聽斷含寃自¶誣具獄
論殺者覆視而全活江介吏師以為神明由殿中侍御
史¶轉主客員外郎工部郎中再為撫州刺史以御史中
丞領容州刺<md:KR4h0024_SBCK_054-7a>¶史經畧使入為金部度支二郎中復兼中
<pb:KR4h0024_WYG_054-13b>
丞超拜户部侍郎出為¶蘇州刺史屬受代者以憂闋換
饒州刺史明年以御史大夫領廣¶州刺史嶺南節度觀
察使徴為尚書左丞復以御史大夫領陜府¶長史陜虢
都防禦觀察使歲在庚午以禮部尚書至于是邦禹貢¶
淮海之域職方東南之奥産金三品射利萬室控荆衡
以㳂泛通¶夷越之貨賄四㑹五達此為咽頥初公之至
也歲丁驕陽人有菜¶色於是息浮費以悦之蠲雜征以
利之夫家之税有冐没者免其¶罪以購之廢居之豪有
<pb:KR4h0024_WYG_054-14a>
委積者盈其直以出之頻海棄地茭芻填¶游一夫之勤
百畝可穫終古遺利沛然嘉生成於指顧得以蕃殖¶先
是營部未葺囷倉未完介夫半寓於仁祠公聚或委於
支郡公¶乃慮材用量事期輯中權規大壯百堵皆作三
軍寧宇轅門言言¶夏屋耽耽可以張射侯可以容宴豆
爰居爰處而武備修矣巨廩¶崇構翬飛雲矗縮以板幹
積如京坻得蓋藏之冝協出入之制多¶黍多稌而禮節
行矣連營三十二積榖五十萬工以悦使人以樂<md:KR4h0024_SBCK_054-7b>¶成又
<pb:KR4h0024_WYG_054-14b>
潴雷陂以溉穡地釃引新渠匯干河流皆省功費而𢎞
利澤¶俄授左揆竟叅大政加徐泗亳等州節度使先皇
帝在宥天下推¶恩彭城顧懷舊勞復命其嗣使得以州
師建節而公以二郡進律¶惟公鎮定一方心平德利言
仁必及人言智必及事生聚教訓勤¶身急病視闔境如
棖闑之内撫編人有父母之愛因其習俗而均¶安之識
其慘舒而導利之仕六朝而時推元老踰二紀而再掌
邦¶賦揚美化於方志流淑聲於命書其牧臨川也地叅
<pb:KR4h0024_WYG_054-15a>
閩蜑人本輕¶惰化彼游手敏於農功堅舊防而時其蓄
泄當大旱而我有雲雨¶毎歲徴令歸諸有司克變輸將
之勤不虧公上之入因獲贏利悉¶賙困窮其摠司計也
權重輕以平物力授比要以均財征厚生而¶不匱量入
而有節當一人注意之重盡三接沃心之言宰司沮傷¶
不得久處其鎮南海也服嶺沮深族類猜害塗巷狹陋
熛埃接連¶忿㨗相因鬱攸斯作公乃修伍列闢康莊禮
俗以阜大災自息南¶金象齒航海貿遷悍將反覆逺夷
<pb:KR4h0024_WYG_054-15b>
愁擾吏困沓貪商久阻絶公乃<md:KR4h0024_SBCK_054-9a>¶導以義利推以信誠方
舩繼至百貨錯出邕部絶徼裔人自擅誘掖招來以威
以懷朱崖黎民保險三代種落盤牙數犯吏禁公麾偏
師一舉而平獷俗率化原人得軄其登左轄也紀律修
明清萬事之本其理分陜也惠緩浹洽𢎞二南之化必
宿其業而修其方崇庸大績其昭昭如是而又博極書
術詳觀古今謀王體斷國論其言有章聽者皆竦作為
通典以究理道上下數千百年間損益討論而折衷之
<pb:KR4h0024_WYG_054-16a>
佐王之業盡在是矣公之先在漢則建平敬侯有立宣
之功在晉則當陽成侯決平呉之䇿忠力雋賢&KR1051;明而
昌以至曾祖諱行敏皇銀青光禄大夫荆益二大都督
府長史南陽郡公王父諱慤尚書右司員外郎麗正殿
學士烈考諱希望歴鴻臚卿御史中丞再為&KR0106;州刺史
代鄯二州都督西河郡太守襄陽縣男贈尚書左僕射
推南陽公德化茂于列藩惟右司文雅重於中臺惟僕
射有文武器任克揚風績其督鄯州摠節制留府數與
<pb:KR4h0024_WYG_054-16b>
虜&KR0008;奮其威謀奪鹽泉吞河曲城便地置新軍剖符惠
人理行第一以先大夫代德丕烈之若是公能聿修而
𢎞大之慿厚貽慶為不¶誣矣居鎮十三年願修覲謁拜
章十上西嚮涕洟上難其繼慰勉¶而已公以述職在於
庇人納忠在於薦賢密疏請以王公為代詔¶為之貳暨
公之至也由大司寇為大司馬以副車戎裝伏謁和門¶
禮容渥命寵耀潘服介圭得請丹轂載馳勲籍禆校乞
留遮道初¶諭以温顔終肅以軍法既告令尹之政卒獲
<pb:KR4h0024_WYG_054-17a>
子牟之心詩曰布政¶優優百禄是遒又曰神之聽之式
榖以汝則岐公永享鮐耋如岡¶如陵不待瞽史而前知
矣惟王公師表論道如公之位阜俗撫封¶如公之心且
以斯人嚮慕三歲愈甚大懼公之功德寢而不章初¶撫
人廣人皆鏤堅石以攄盛烈及兹而追琢者三矣古所
謂立信¶讓以涖百姓則人之報禮重其在是乎銘曰¶
惟天惠人惟辟奉天利建元侯于藩于宣文武杜公端
誠絜矩化¶洽陜服聿來兹土闢我舄鹵長我禾黍乃建
<pb:KR4h0024_WYG_054-17b>
營部乃新廩庾成帥¶足食比屋安堵里閭熈熈衍沃膴
膴十有三年慰安斯人雪泣抗<md:KR4h0024_SBCK_054-9b>¶章積誠上陳結戀明庭
不私其身樹善交代如公之仁考祥視履¶冝錫蕃祉寅
亮三朝是毗是倚密勿中樞矢其謀謨乃升司空亦¶作
司徒九賦既平五教式敷中外之重惟公是圖彼都人
士飲公¶之德彼土樂康繄公之力永言介福祀我岐國
稽合聲詩于胥篆¶刻彼泉斯實彼石斯泐公之德煇永
永無極
<pb:KR4h0024_WYG_054-18a>
　
　
　
　
　
　
　
　
<pb:KR4h0024_WYG_054-18b>
　
　
　
　
　
　
　
　　唐文粹巻五十四<md:KR4h0024_SBCK_054-10a>¶<md:KR4h0024_SBCK_055-1a>¶
<pb:KR4h0024_WYG_055-1a>
欽定四庫全書
　唐文粹巻五十五上
　　　　　　　　　　　　　宋　姚鉉　編
　　碑六(記碑隂附總六首/)
　　　貞義一
　　　　溧陽瀨水貞義女碑(李白/)
　　　姦雄一
　　　　項籍碑(李觀/)
<pb:KR4h0024_WYG_055-1b>
　　　英傑四
　　　　諸葛武侯廟碑(尚馳/)
　　　　諸葛武侯祠堂碑(裴度/)
　　　　諸葛武侯廟記(附溫/呂)
　　　　刻武侯碑隂(附樵/孫)
　　溧陽瀨水貞義女碑銘(并序/)　　李　白
皇唐葉有六聖再造八極鏡照萬方幽明咸熙天秩有
禮自古及今君君臣臣烈士貞女采其史傳名節尤彰
<pb:KR4h0024_WYG_055-2a>
可激清頽俗者皆掃地而祠之蘭蒸椒漿嵗祀罔缺而
兹邑貞義女光靈翳然埋名古
