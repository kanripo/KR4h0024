# -*- mode: mandoku-view -*-
#+TITLE: 唐文粹
#+DATE: 2015-09-23 10:32:01
#+PROPERTY: JUAN 53


五十三¶
　　　　　　　　　　　　　宋　姚鉉　編¶
　　碑四(碣並刻文碑隂文揔一十四首/)¶
　　　高士五¶
　　　　漢高士嚴君釣臺碑(梁肅/)
　　　　刻嚴陵釣臺(附隐/羅)
　¶　　　許由先生廟碣(附植/楊)
<pb:KR4h0024_WYG_053-1b>
　　　　梁高士碣(附肅/梁)
　¶　　　後漢徐徴君碣(附九齡/¶張)
　　　義士一¶
　　　　首陽山碑(皮日休/)¶
　　　忠烈四¶
　　　　有夏大夫闗公碑隂文(附謂/張)
　　　　殷少師比干碑(李翰/)¶
　　　　紀信碑(盧藏用/)
<pb:KR4h0024_WYG_053-2a>
　　　　周苛碑(李觀/)¶
　　　忠臣二¶
　　　　春申君碑(皮日皮/)
　　　　梅先生碑(羅隐/)<md:KR4h0024_SBCK_053-1b>¶　　　純臣一¶
　　　　微子廟碑(賈生/)¶
　　　烈女一¶
　　　　高愍女碑(李翺/)
<pb:KR4h0024_WYG_053-2b>
　　漢高士嚴君釣臺碑　　　　　梁　肅¶
先生諱光字子陵㑹稽餘姚人也名闡于漢光武之世
東觀書實¶載其事當哀平之後天地既閉先生韜其光
隱而不見建武反正¶雲雷既定先生全其道而不屈消
息治亂之際巻舒夷曠之域如¶雲出於山游於天復歸
於無間不可得而累也則激清風聳高節¶以遺後世先
生之道可見于是矣或曰人倫大統莫大乎君臣崇¶德
致用莫盛乎富貴而子陵以賤為貴以臣傲君二者其
<pb:KR4h0024_WYG_053-3a>
失於教¶歟君子曰不然夫賢哲之道一動一靜動而用
者功濟乎當世靜¶而不用者化光於無窮故許由於堯
先生於漢皆不易乎世游方¶之外俾後之人聞清風而
嚮慕焉蓋運有㑹事有行伊吕遇湯武<md:KR4h0024_SBCK_053-2a>¶而立大功子陵
遇世祖而立大名去就不同同歸乎道焉歲在大¶梁予
涉江自富春而南訪先生遺塵則釣臺尚存仰聆德風
刻頌¶于石其文曰¶
季葉浩浩澆風蕩淳先生括囊鳥獸同羣四海既平故
<pb:KR4h0024_WYG_053-3b>
人為君富¶貴于我有如浮雲召至禁中告歸江濆下視
天子上動星文接輿¶肆狂孤竹求仁介推山死襲勝蘭
焚猗歟先生異乎斯人俯仰世¶道從容屈伸清溪悠悠
白石磷磷遺風是仰終古不冺¶
　　刻嚴陵釣臺　　　　　　　　羅　隱¶
巖巖而高者嚴子之釣臺也寥寥而不歸者光武之故
人也故人¶之道何如睨蒼苔以言之尊莫尊於天子賤
莫賤於布衣龍爭蛇¶蟄兮風雨相遺干戈載兮悠悠夢
<pb:KR4h0024_WYG_053-4a>
思何富貴不易節而窮達無¶所欺故得脱邯鄲之難破
犀象之師造二百年之業繼三尺劔之¶基者其唯有始
有卒者乎下之世風俗偷薄禄位相尚朝為一旅¶人暮
為九品官而親戚骨肉已有差等矣況故人乎嗚呼徃
者不<md:KR4h0024_SBCK_053-2b>¶可見來者未可期已而已而¶
　　許由先生廟碣　　　　　　　楊　植¶
堯之聰明猶先生成堯之至理猶先生始堯不以天下
讓先生先¶生之道猶昏先生不以清節避唐堯唐堯之
<pb:KR4h0024_WYG_053-4b>
道何尊是知天地間¶堯而許之日而月之生人已來避
讓之大未有如先生者也若非¶錙銖九有亢極一夫安
能以巖澤枯槁之姿下聖文神武之德則¶知丹朱得堯
之體而遺堯之性先生得堯之性而遺堯之名是得¶之
者守之不足遺之者宰之有餘天用先生粃糠帝王牢
籠六合¶欲先生躬戴清規首出萬古僣賊為臣之拜先
生廟者得不戒¶之哉使湯之智讀先生書夏祀不夷也
使發之聖得先生夢商廟¶不墟也然湯武聖人之用也
<pb:KR4h0024_WYG_053-5a>
先生聖人之㓗也於亂則吾用於治¶則吾㓗二者聖人
經時之大柄使湯武逄堯舜是必韜用而光㓗¶矣先生
逄桀紂是必捨㓗而趨用矣則聖道變化豈有殊邪故
喜¶為雲霞怒為雷雨先生神也生為春夏殺為秋冬先
生功也結為<md:KR4h0024_SBCK_053-3a>¶山獄融為川瀆先生壽也星羅月帳巖靈
壑靜先生宅也聖人無¶為金玉在璞先生富也功而不
宰人文化成先生道也休光烈儀¶仰道埀師先生文也
天機自㓗雖死不䙝先生武也噫先生所謂¶禀天之德
<pb:KR4h0024_WYG_053-5b>
合地之式居天地中立帝王則噫先生所謂徃矣誰能¶
宗見寥廓但箕穎之上惟餘清風噫先生所謂為聖人
之大標天¶地之外揖堯謝舜疇為吾輩我來獨尋清禱
意深再拜刻石取文¶于心¶
　　梁高士碣　　　　　　　　　梁　肅¶
有漢高士梁君諱鴻字伯鸞扶風人君得天元純誕其
生知囊括¶道妙而游於世遭漢微缺澆風偃物君以為
道不可徇時故安節¶以高蹈高蹈不可以激俗故登邙
<pb:KR4h0024_WYG_053-6a>
以作歌作歌不可以遺患故適¶越以遐遯遐遯不可以
不粒故寄食於杵臼是以孟氏悦其道而¶妻之伯通尚
其風而禮之安夫人而遺其細忽夫語而順乎黙樂¶則
行之憂則違之斯可謂高世之逸民矣原夫天之運也
曰明與<md:KR4h0024_SBCK_053-3b>¶晦人之道也曰否與泰達人知否與晦之不可
為也故耦而耕狂¶而歌鑿坯以逃荷蓧以游而晦德避
難不成乎名於戲伯鸞非斯¶人之徒則誰與哉唐大厯
六年小子旅於呉得君之舊游焉孟子¶稱聞柳下惠之
<pb:KR4h0024_WYG_053-6b>
風者鄙夫寛薄夫敦然則聞其風聲亦將舍爾朶¶頤以
觀我靈龜乎乃刋貞石以識遺烈銘曰¶
山隠器車河秘馬圖伯鸞不行獨與道俱大虛無際浮
雲無繫伯¶鸞伊何𡨕跡人世直道辱身三黜魯邦扣馬
逆諌餓于首陽邈矣¶伯鸞靜而含光作銘臯橋萬古是
望¶
　　後漢徐徴君碣　　　　　　　張九齡¶
後漢高士徐君諱穉字孺子南昌人也先生受天元休
<pb:KR4h0024_WYG_053-7a>
含道傑出¶生知而上貫之以一體資清純動適𤣥妙知
道之將廢乃窮則獨¶善躬耕取資非力不食鄰落所處
率化無訟在漢之季遭時溷濁¶不抗跡以庇物故退處
山林不茍利以辱身故進無禄位五辟宰¶府四察孝㢘
又舉有道就拜太原太守皆辭疾不起延嘉二年尚<md:KR4h0024_SBCK_053-4a>¶書
令汝南陳蕃僕射南郡胡廣相與上䟽極言先生冝為
輔弼協¶和人神漢桓帝猶能安車𤣥纁備禮致聘而竟
不屈志知時之不¶可支也然而諸公嘉招雖不之屑就
<pb:KR4h0024_WYG_053-7b>
及聞薨卒徒歩弔祭禮有所¶尚隻雞不薄意有所加生
蒭為貴士之感義實衰世之有補人而¶見德俾後生之
可尋其廢中權行中慮皆此類也昔者夷齊介㓗¶而逺
去沮溺野逸而難羣顔闔鑿坯以遁逃接輿狂歌而詭
激此¶誠作者或類沽名夫有所不為至則偏也無適不
可用之極也先¶生則貶絶在心而經修於世純儉以存
戒博愛以體仁應物以㑹¶通全已以歸正漢廷所以宗
其德天下所以服其行豈與彼數子¶直道而已哉靈帝
<pb:KR4h0024_WYG_053-8a>
初欲蒲輪聘焉㑹先生以疾終時年七十有二¶子曰季
祭篤行孝悌亦高尚不仕皇唐開元十五年予忝牧兹
邦¶風流是仰在懸榻之後想見其人有表墓之儀豈孤
此地則先生¶之德其可没乎乃銘曰¶
靈芝無根醴泉無源角立傑出先生斯存英英先生德
不可名麟<md:KR4h0024_SBCK_053-4b>¶出無應鴻飛入𡨕道高事逺跡陳名卲勒石
舊邦以觀其妙¶
　　首陽山碑　　　　　　　　　皮日休
<pb:KR4h0024_WYG_053-8b>
天必從道道不由天其曰人乎哉大聖應千百年之運
仁發於祥¶義動於瑞上聖帝也次素王也莫不應乎天
地亘乎日月動乎鬼¶神或有守道以介死秉志以窮生
確然金石不足以為貞澹然氷¶玉不足以為㓗非其上
古聖人不以動其心況當世富貴之士哉¶斯其自信乎
道則天地不可得而應也嗚呼夷齊之志嘗以神農¶虞
夏形於言由是觀之豈有意於文武者哉然跡其歸周
不從諌¶而死彼當求西伯也而得武王不曰得仁乎既
<pb:KR4h0024_WYG_053-9a>
得其仁而不取其¶諌則夷齊之死冝矣太史公以其餓
死責乎天道嗚呼若夷齊之¶行可謂道不由天者乎如
不得仁而餓死天可責也茍夷齊以殷¶亂可乎而臣於
周則周召之列矣奚有首陽之阨乎若夷齊者自¶信其
道天不可得而應者也天尚不可應況於人乎況於鬼
神乎¶
　　有夏大夫闗公碑隂文　　　　張　謂<md:KR4h0024_SBCK_053-5a>¶禹成九功誕受天命桀喪一德悖于人心為虺為蛇如
<pb:KR4h0024_WYG_053-9b>
犲如虎既¶毒螫焉又吞噬焉重之以昆吾因之以妹喜
匹夫醜夏多士懷殷¶萬方囂然九州危矣公夏后之諍
臣也以謂為臣之禮不擇其利¶食君之禄不避其害亦
知直言之賈禍國蹙時危欲其行之&KR0146;也¶亦知諷諌之
徼福里迃車逺恐其效之遲也由是犯帝座排天門¶謀
成深心藥進苦口石可轉也不可奪其堅貞身可殺也
不可揜¶其忠義夫生死者必然之常數忠義者不易之
之節位卑則迹逺¶禄厚則恩深恩深則義重於生全義
<pb:KR4h0024_WYG_053-10a>
可也迹逺則生重於義全生¶可也夫子世卿之族捨生
即義賢哉且伊尹之遇殷湯也賢與聖¶合之賢聖之間
相去甚近此其所以行道也夫子之逢夏桀也賢¶與愚
合之賢愚之間相去甚逺此其所以喪身也向若桀昧
可革¶從公之言則國不失夏之初君不失禹之□殷湯
不能成大業伊¶尹不能建元勲諸侯奉於天子一姓傳
於萬世驕君暴怒亂國滛¶刑朝行斧鉞之誅夕覩市朝
之變千載之下九原之上殷人比于<md:KR4h0024_SBCK_053-5b>¶擕手而游耳於戲
<pb:KR4h0024_WYG_053-10b>
先王納諌而昌後王拒諫而亡當其昌也忠良¶勝於邪
佞及其亡也邪佞勝於忠良故君子慎於語黙審於行
藏¶豈徒然哉蓋有以也乾元歲以戎車之殿朝于京師
一覽呉子之¶文再明闗公之義託於匠石勒於碑隂亦
猶公榖作傳之異同韓¶毛解詩之先後也¶
　　殷太師比干碑　　　　　　　李　翰¶
太宗文皇帝既一海内明君臣之義貞觀十九年東征
㠀夷師次¶殷墟乃下詔追贈殷少師比干為太師謚曰
<pb:KR4h0024_WYG_053-11a>
忠烈公遣大臣持節¶弔贈申命郡縣封墓葺祠置守冡
五家以少牢時享著于甲令刻¶于金石故比干之忠益
彰臣子得以述其志也昔商王受毒痡于¶四海德悖于
三正肆厥滛虐下罔敢諫於是微子去之箕子囚之¶而
公獨死之非捐生之難處死之難非處死之難得死之
難故不¶可死而死之是輕其生非孝也得其死而不死
是重其死非忠也¶王之叔父親莫至焉國之元臣位莫
崇焉崇高不可以觀其危親<md:KR4h0024_SBCK_053-6a>¶昵不可以忘其祖則我成
<pb:KR4h0024_WYG_053-11b>
湯之業將墜於泉商王之命將絶于天¶整扶其顛遂諌
而死剖心非痛殷亡是痛公之忠烈也其若是乎¶故能
獨立危邦横抗興運周武以三分之業有諸侯之師資
十亂¶之謀摠一心之衆當公之存也則戢彼西土及公
之喪也乃觀于¶盟津公存而殷存公喪而殷喪興亡所
繫豈不重歟且聖人立教¶懲惡勸善而已矣人倫大統
父子君臣而已矣太師存則正其統¶殁則埀其教奮乎
千古之上行乎百王之末俾夫淫者懼佞者慙¶睿者思
<pb:KR4h0024_WYG_053-12a>
忠者勸其為式也不亦大哉而夫子稱殷有三仁豈無
微¶㫖嘗敢賾之曰存其身存其祀亦仁也亡其身存其
國亦仁也若¶進死者退生者狂狷之士將奔走焉褒生
者貶死者宴安之人將¶寘力焉故同歸諸仁各順其志
殊途而一揆異行而齊致俾後之¶人優柔而自得焉蓋
春秋微婉之義也必將建皇極敘彛倫𢎞在¶三之規埀
不二之訓以昭於世則夫人臣者既移孝于親而致之¶
於君焉有聞親失而不爭覩親危而不救從容安地而
<pb:KR4h0024_WYG_053-12b>
稱得禮甚<md:KR4h0024_SBCK_053-6b>¶不然矣夫孝於其親者人之親皆願其為子
忠于其君者人之君¶皆欲其為臣故厯代帝王莫不旌
顯周武下車而封其墓魏氏南¶遷而創其祠我太宗有
天下禋百神而盛其禮追贈太師謚曰忠¶烈申命郡縣
封墓葺祠致守冡五家以少牢時享著于甲令刻于¶金
石於戲哀傷列辟主食舊封德為神明秩視羣望身滅
而名益¶大世絶而祀愈長然後知忠烈之道其感激天
人深矣天寶十祀¶余尉于衛拜乎祠堂魄感精動而廟
<pb:KR4h0024_WYG_053-13a>
在鄰邑官非軾閭刋石銘美¶以志丕烈詞曰¶
糜軀非仁蹈難非智死于其死然後為義忠無二體烈
有餘氣正¶直聰明至今猶視咨爾來代為臣不易¶
　　紀信碑　　　　　　　　　　盧藏用¶
有漢忠烈姓紀名信官族代載史失其書昔秦始皇棄
六代之業¶窮天下之力以縱其心施及二代荐作昏德
人怨神怒百姓與能¶此皇天之所以興漢祚也夫龍躍
虎變不有非常之災則不能蔚<md:KR4h0024_SBCK_053-7a>¶其文而神其行故英雄
<pb:KR4h0024_WYG_053-13b>
豪傑雷動震擊並起而亡秦當是時海水¶飛而無紀王
綱頽而不紐强者制命弱國連衡項羽提八千兵鼓¶行
稱百萬隳名城坑勁卒弑義帝屠咸陽七十餘戰而天
下定矣¶於是背闗懷楚專制主約雖負河山藉舊業南
面稱孤者膝行請¶命舉國受署者莫敢抵捂焉而高祖
奮于漢中定三秦之地扶義¶仗信東向而爭天下天下
之命懸於二雄山東紛紛蜂合蟻聚未¶省所係羽嘗以
百萬之衆圍高祖於滎陽紀公推天歴之在劉顧¶忠節
<pb:KR4h0024_WYG_053-14a>
以自効躬載黄屋出東門而吒之沮百萬之氣頓强楚
之威¶奮諸侯之魄迴霸王之機身焚孤城之下功濟廟
堂之上高祖因¶之以成帝業雖𢎞演納肝而無悔于犨
請矢而不疑公孫抱子而¶為詐孟陽寢牀以自欺其忠
則然於大業則不可希也先軫免胄以¶立誠鋤麑觸槐
以取喪富辰懟諫而赴翟仲由結纓而為壯其節¶則全
於大機則無以尚也荀息守言而死事豫讓感遇以自
殘石¶乞烹身以殉白漸離矐目以報丹其義則立於大
<pb:KR4h0024_WYG_053-14b>
濟則闕焉故功<md:KR4h0024_SBCK_053-7b>¶貴成業貴廣茍有大頼則輕太山於鴻
毛壯哉紀公誠得其死矣¶夫城郢而絶君名寢齋以祈
於死其於惡也不亦大乎於戲仲尼¶所謂見危授命殺
身成仁臨難無茍免者則紀公其人也而歴載¶數百莫
能表之縣令㑹稽孔君名祖舜字奉先資大聖之緒秉
忠¶孝之規清身以激俗矯枉以從政到官視事三載有
成於是鄉之¶碩老攝齊而請府君以盛德茂才𢎞宣大
化旌孝尚節敦學務穡¶人無懸耜野無青草可為政之
<pb:KR4h0024_WYG_053-15a>
美也而紀公之墓淪而不顯豈所¶以鼓舞前志發揮臣
子之道哉府君乃咨謀寮吏稽古訓典以謂¶忘生從道
者仁也沈斷固分者義也威儀不忒者化也好謀而成¶
者智也有死無二者信也大節不撓者勇也決機興運
者明也夫¶藏一行於人則銘之金鼎輝爍風雅況紀公
兼而有焉斯實忠臣¶義士之殊尤者也而文獻之所先
也故表商客式干木君子韙之¶乃惟春秋旌善之義庶
幾為臣之節奮平百代之上凜然可以比¶肩於斯人俾
<pb:KR4h0024_WYG_053-15b>
能揚耿光厚忠義崇尚教化以昭烈我明天子之風<md:KR4h0024_SBCK_053-8a>¶豈
不襃德而顯功哉遂作頌曰¶
雄雄紀公自天作忠應皇祖兮卓犖磊朗瑰詭俶黨奮
威武兮虎¶鬬龍戰扶危制變挫疆楚兮定霸興王身焚
業昌得其所兮雲電¶經綸乃聖乃神萬物覩兮千載一
振闡幽作訓為代矩兮肇自三¶五愚聖同死茍無足而
稱焉吾何以貴於前古兮¶
　　周苛碑　　　　　　　　　　李　觀
<pb:KR4h0024_WYG_053-16a>
昔天喪水德未有受命者而劉項之戰方苦殘毒軋於
生民御史¶大夫周苛世籍於沛始漢祖起而隨焉時漢
祖以新阨睢水之圍¶而遽保滎陽楚人四面攻之内無
完備憂難持久用將軍紀信計¶而漢祖免命用苛守後
事以禦外敵敵知其危併力蕩摇哀哀遺¶軍創痛如積
雖授之以利兵束之以堅甲而莫能起非愛死也力¶不
堪也故城覆於項氏項氏毅然鷹瞬&KR0034;大鼎於宇下謂
苛曰請¶封三萬户為上將軍軍之政自不穀而下及卒乗
<pb:KR4h0024_WYG_053-16b>
皆聽其所為不¶從則烹決無疑焉公怒甚色作視羽而
咳之曰吾聞不善者善人<md:KR4h0024_SBCK_053-8b>¶之資今天將錫漢故泯天下
以亂救亂者師是用汝資之不即倒¶戈請命兵絶若傾
汝死無日矣且秦政反道殱滅六國天人合怒¶噍類不
留今汝之業不足侔秦而罪侈於秦曽不知天以隂騭
興¶喪與奪而猶與漢爭鋒且若戰數勝功數尅非君能
也天厚其惡¶惡厚將崩何得長哉項氏恚公之不屈而
恥其詭已聲如乳虎指¶左右捽公於沸鼎公奮身不顧
<pb:KR4h0024_WYG_053-17a>
蹈鼎而卒嗚呼麋軀兾於不朽不¶朽在乎立節立節在
乎顯主主顯節立獨苛有之與夫由余受戈¶𢎞演内肝
殊也初苛殺魏豹可謂無人薄我及拒項氏豈非臨難¶
不茍免邪觀感公之雄果而史無傳記敢鏤幽石以承
闕文其辭¶曰¶
龍戰未分崩雷洩雲雷奔雲洩其下流血滎陽攻急介
士涕泣赤¶帝徘徊惟公在哉秉心慷慨處死不改沈沈
積寃千古奚言紀公¶光烈系史之闕
<pb:KR4h0024_WYG_053-17b>
　　春申君碑　　　　　　　　　皮日休<md:KR4h0024_SBCK_053-9a>¶士以知己委用於人報其用者術茍不王要在强其國
尊其君也¶上可以霸畧次可以忠烈無王術而有霸畧
者可以勝人國無霸¶畧而有忠烈者亦足以勝人國春
申之道復何如哉憂荆不勝以¶身市竒計不曰忠乎荆
太子既去歇孤在秦其俟刑待禍若自屠¶以當餒虎不
曰烈乎然徙都於壽春失鄧室之固去方城之險捨¶江
漢之利其為人謀下矣猶死以呉為宫室以魯為封疆
<pb:KR4h0024_WYG_053-18a>
春申之¶力哉當斯時也茍任荀卿之儒術廣聖深道用
之朞月荆可王矣¶然以猜去士以謗免賢於戲儒術聖
道其奥藏天地其明燭鬼神¶春申且不悟況李園之隂
謀豈易悟哉豈易悟哉¶
　　梅先生碑　　　　　　　　　羅　隱¶
漢成帝時綱紐頽壞先生以書諌天子者再三夫火政
雖去而劔¶履間徤者猶數百位尚不能為國家出力以
斷佞臣頭復何南昌¶故吏憤憤於其下得非南昌逺地
<pb:KR4h0024_WYG_053-18b>
也尉下寮也茍觸天子網突倖¶臣牙止於殛一狂人噬
一單族而已彼公卿大臣有生殺喜怒之<md:KR4h0024_SBCK_053-9b>¶任有朋黨蕃
衍之大出一言作一事必與妻子謀茍不便其家雖¶妾
人婢子亦攖挽相制而況親戚乎況骨肉乎故雖有憂
社稷心¶亦噤而不吐也嗚呼寵禄所以勸功而位大者
不語朝廷事是知¶天下有道則正人在上天下無道則
正人在下余讀先生書未嘗¶不為漢朝公卿恨今南游
復過先生里吁何為道之多也遂碑
<pb:KR4h0024_WYG_053-19a>
　　微子廟碑　　　　　　　　　賈　至¶
昔者高宗既殁殷始錯命政有斁倫敗紀事有梗神虐
天迄于獨¶夫稼慝乃稔武庚不化茅土再血𤣥鳥之祀
宜其忽諸噫湯之德¶未衰故微子復興于宋矣微子諱
啓實帝乙元子帝乙懵賢之故¶而神器不集於君君肅
恭神人恪慎克孝才兼八元之偉德首三¶仁之列始在
擇嗣箕子賛焉尹兹東夏周公嘉焉殁而不朽仲尼¶稱
焉覩其進思盡忠則仵主以竭諌退將保祀則全身以
<pb:KR4h0024_WYG_053-19b>
逃難去就¶生死之塗沈吟出處之域有以見聖達之情
也若乃受為不道暴¶殄天物剖諌輔之心解忠良之骨
億兆墜於塗炭宗祧困於臲卼<md:KR4h0024_SBCK_053-10a>¶而君﨑嶇險阻避跡藏
時免身龍戰之郊解縳鷹揚之帥卒能修¶復舊物統承
先祀七百餘年歆我神祇非明德至仁其孰能與於¶此
於戲國之興亡不獨天命向使帝乙捨受而立啓前箕
子而後¶少師則文王未可專征於諸侯武王未可誓師
於牧野雖周公之¶聖不過子産善相矣太公之賢不過
<pb:KR4h0024_WYG_053-20a>
穰苴之法矣是太王立季歴¶而昌帝乙捨微子而亡成
敗繫本不其昭彰皇帝三十有一載予¶作吏于宋思其
先聖遺事求於古老輿人則得君之祠廟存焉盛¶衰紛
綸年祀超忽喬木老矣靈儀儼然椽欒茨塈者月繼蘋
蘩牲¶幣者日接何百代之後而仁風獨揚乎留連廟庭
乃作頌曰¶
天革元命皇符在木𤣥天降災上慘下黷人怨神怒川
崩鬼哭赫¶赫周邦如臨深谷逷矣微子逢時顛沛居亡
<pb:KR4h0024_WYG_053-20b>
念存處否求泰諫以¶明節仁而逺害作誥父師全身而
退龍戰于野鳥焚其巢桓桓周¶王奄有商郊面縳就執
牽羊投庖祀商修器啓宋分茅嗟爾宋人¶來蘇是仰穆
如雨潤靄若春養以戴以翼是宗是長茫茫舊封千<md:KR4h0024_SBCK_053-10b>¶載
餘響我來祠廟永挹遺芬荒堦蔓草古木埀雲惆悵懐
賢徘徊¶日曛鐫石紀德用流斯文¶
　　高愍女碑　　　　　　　　　李　翺¶
愍女姓高姝姝名也生七歲當建中二年父彦昭以濮
<pb:KR4h0024_WYG_053-21a>
陽歸天子¶前此者有質姝姝與其母兄者使彦昭守濮
陽及彦昭以城歸姝¶姝與其母兄皆當死其母李氏也將
死憐姝姝之㓜無辜請獨免其¶死而以為婢衆皆許之
姝姝不欲曰生而受辱不如死母兄皆不¶免何獨生為
其母與兄將被刑咸拜於四方姝姝獨曰我家為忠¶宗
族誅夷四方神祇尚何知問其父所在之方西嚮哭再
拜遂就¶死明年太常謚之曰愍當此之時天下之為父
母者莫不欲愍女¶之為子也天下之為夫者莫不欲愍
<pb:KR4h0024_WYG_053-21b>
女之為室家也天下之為女¶與妻者聞之莫不欲愍女
之行在身也昔者曹蛾思盰自沈于江¶獄吏嘑囚章女
悲號思唁其兄作詩載馳緹縈上書迺除肉刑彼¶四女
者或孝或智或義或仁噫此愍女厥生七年天生其知
四女<md:KR4h0024_SBCK_053-11a>¶不備向遂推而布之於天下其誰不從而化焉雖
有逆子必改行¶雖有悍妻必易心賞一女而天下勸亦
王化之大端也異哉愍女¶之行而不家聞户知也貞元
十三年翺在汴州彦昭時為潁川刺¶史昌黎韓愈始為
<pb:KR4h0024_WYG_053-22a>
余言余既悲而嘉之於是作高愍女碑¶
　
　
　
　
　
　
　
<pb:KR4h0024_WYG_053-22b>
　
　
　
　
　
　
　
　唐文粹巻五十三<md:KR4h0024_SBCK_053-11b>¶<md:KR4h0024_SBCK_054-1a>¶
<pb:KR4h0024_WYG_054-1a>
欽定四庫全書
　唐文粹巻五十四¶
　　　　　　　　　　　　　宋　姚鉉　編¶
　
