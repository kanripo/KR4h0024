# -*- mode: mandoku-view -*-
#+TITLE: 唐文粹
#+DATE: 2015-09-23 10:31:56
#+PROPERTY: JUAN 21


　頌丁(政徳/)　(總一十首/)¶
　　　古賢宰一¶
　　　　虙子賤碑頌(賈至/)¶
　　　良牧三¶
　　　　廣州都督嶺南按察五府經畧使宋公遺愛
<pb:KR4h0024_WYG_021-1b>
　　　　　碑頌(張説/)¶
　　　　京兆尹張公徳政碑頌(王維/)¶
　　　　唐衞尉卿洪州都督張公遺愛碑頌(崔祐甫/)¶
　　　興利三¶
　　　　復練塘碑頌(李華/)
　　　　髙陵令劉公遺愛碑頌(劉禹錫/)¶
　　　　蘇州嘉興屯田紀績碑頌(李翰/)¶
　　　靈跡一
<pb:KR4h0024_WYG_021-2a>
　　　　唐天台山新桐柏觀碑頌(崔尚/)<md:KR4h0024_SBCK_021-1b>¶　　　髙道一¶
　　　　唐中嶽體𤣥先生潘尊師碑頌(陳子昻/)¶
　　　宗理一¶
　　　　長明燈(髙邁/)¶
　　虙子賤碑頌　　　　　　　賈　至¶
清静致理中庸之徳至髙明柔克簡易之體大繹微㫖
而徴遺論¶何先生道蔚其葳㽔者也先生宣慈在躬精
<pb:KR4h0024_WYG_021-2b>
義入神徳順乎天性¶根於仁殷其如雷暧然如春始受
業於仲尼終委質於魯君爾乃¶周道凌遲王風哀思夷
狄竊於位號干戈亂於原野則我魯國無¶齊晉之强定
哀非桓文之主三卿有僣虐之政先生處此亂邦從¶之
理邑平心氣而全耳目晏然躋富夀之域焉自非知微
知彰變¶化無窮孰能臻此觀夫為政之大體元之要恤
孤哀喪舉事問弔¶訓之以悌加之以孝備五更而悟君
賢三老而禀教然後燕居以¶佚其體張樂以和其人夜
<pb:KR4h0024_WYG_021-3a>
漁不戒而信欺史不威而息是以宣尼<md:KR4h0024_SBCK_021-2a>¶惜君之理小子
期問君之政暇何其逺哉向使移於有國之君則¶陶唐
之理也施於有政之臣則二南之化也昔舜左禹而右
臯陶¶不下席而天下理周公殽膳在御不解懸而四夷
伏小大則異其¶揆則同天寳初至始以校書郎尉于單
父想先王行事徴其頌聲¶而古碑殘缺苔篆磨滅使立
志之士何以揖其遺風焉嗚呼其道¶存而其事往其人
亡而其政息哀哉遂作頌曰
<pb:KR4h0024_WYG_021-3b>
鳴琴湯湯虙子之堂清静無為邑人以康澆風化淳霸
俗致王誰¶謂陽鱎革而為魴皤皤黄髮或師或友芃芃
麥苗不稂不莠齊師¶己卻魯俗斯阜諫或剖心伊人引
肘穆穆伊人希聖之才堯舜既¶往孰為來哉從時巻舒
與道徘徊㳺泳孔門取容定哀泱泱千古¶顯顯令徳聲
隨攸牧恵與順息人亡政弊道播神黙寂寥夜川惆¶悵
舊國荒祠尚掃苔篆將磷尋風聆韻想見其人年代邈
殊精誠¶闇親再表貞石頌聲惟新
<pb:KR4h0024_WYG_021-4a>
　　廣州都督嶺南按察五府經略使宋公遺愛碑頌<md:KR4h0024_SBCK_021-2b>¶　　　　　　　　　　　　　　張　¶説
維唐御天下九十有八載蒼生賁乎海隅𤣥澤漫乎荒
外天子念¶窮鄉之僻陋徼道之脩阻吏或不率不馴人
或不康不若乃命舊¶相廣平公宋璟鎮兹裔壤式是南
州篤五管之政教總三軍之旗¶鼓幅員萬里馴致九譯
詔書下日靡然順風曷由臻斯威名之先¶路也公曩時
執白簡登𤨏闥推誠謇諤不私形骸忤英主之龍鱗¶蹹
<pb:KR4h0024_WYG_021-4b>
奸臣之虎尾挫二張之鋭則聲怛寰域折三思之角則
氣盖風¶雲由是極有四星維帝之輔地有五嶽維天之
柱其出宰也君之¶股肱其出守也人之父母至於此邦
之長人也飲食有節衣服有¶常清心而庶務簡正色而
羣下一瑟兮僴兮赫兮咺兮固以不怒¶而威不言而信
雖有文身鑿齒被髮儋耳衣卉麪木巢山館水種¶落異
俗而化齊言語不通而心喻矣其率人版築教人陶瓦
室皆¶斁葬晝逰則華風可觀家撤茅茨夜作而災火不
<pb:KR4h0024_WYG_021-5a>
發棟宇之利也¶自今始祖國之舶車海琛雲萃物無二
價路有遺金殊裔胥易其<md:KR4h0024_SBCK_021-3a>¶迴途逺人咸内我邉郡交易
之坦也有如此故能言之士舉為美¶談盖微子去殷以
後王者襄公伐楚將得諸侯尚書東漢之雅望¶黄門北
齊之令徳宋氏世名公其濟美詩所謂無念爾祖聿脩
厥¶徳廣平有焉若夫往者屈也來者伸也往來相召而
哀樂繼之鴻¶飛遵渚於汝信處龍章衮衣以我公歸鬱
陶乎人思嗟歎之不足¶廣府司馬譚瓌畨禺耆老某乙
<pb:KR4h0024_WYG_021-5b>
等相與刻石傳徽斯文予春秋之¶徒也豈將苟其辭哉
雅敬宋公王臣之重次嘉譚子賛徳之義遥¶感耆舊去
思之勤越裳變風知周公之才之美吉甫作頌見申伯¶
平藩于宣觀政將來惡可廢也頌曰¶
降王宰兮逺國靈歌北户兮舞南溟酌七徳兮考六經
政畫一兮¶言不再草木育兮魚鼈寧變蓬屋兮改籬牆
魚鱗瓦兮鳥翼堂洞¶日華兮皎夜光火莫炖兮風莫颺
事有近兮恵無疆崑崙寳兮西¶海財㡬萬里兮嵗一來
<pb:KR4h0024_WYG_021-6a>
舟如鳥兮貨為臺市無欺兮路無盜旅忘¶家兮扃夜開
越井岡兮石門道金鼔愁兮旌斾好來何暮兮去何<md:KR4h0024_SBCK_021-3b>¶早
犦牛牲兮菌雞卜神降福兮公夀考¶
　　京兆尹張公徳政碑頒(并序/)　　王　維¶
雲從龍風從虎氣應也聖人作賢人輔徳同也君臣同
徳天也通¶氣以康九有以遂萬類惟皇御極二十載光
格四表至于海隅日¶出越小大邦蠻貊師長罔不欽于
成憲以承天休然天子猶日省¶三接列辟日聴萬方輿
<pb:KR4h0024_WYG_021-6b>
頌懼人有未化賢有未登故敭仄陋兼乎¶十等選宗室
及乎九族任事以觀材積時以觀行乃得我賢京兆¶焉
夫京兆號為難理清浄病於不給刀筆拘於守文或以
輭弱廢¶或以殘賊劾把宿負淺為丈夫用鉤距盖非長
者我則異於是大¶道難名大理無法閉闗於任數巧算
不能知堅壁於晝一善取不¶能下摧宿豪如薙草無慍
色視大權如厯塊無傲容百司之吏總¶一徳以咸服五
方之人雜異教而同理受命之始先聲已振黠吏¶惡少
<pb:KR4h0024_WYG_021-7a>
聞風族行及乎鳴騶詣府登堂坐定縣尹掾吏以次上
謁守¶正之人其氣髙含章之人其詞大見容色而聞號
令小人感而君<md:KR4h0024_SBCK_021-4a>¶子泰日者擽陽男子閭里為豪借客報
仇聚人為盜或白日手刃¶或黄塵袖鎚政寛則以身先
諸偷操急則以事中長吏貳過不已¶萬計自脱公命吏
縛之立死鈴下於是人入闇室若遇大賔焉前¶年不登
人顇太甚野無遺糠路有委骨天子不忍征於不粒賦
於¶無衣六軍從衞以臨東諸侯息闗中也帝曰咨天其
<pb:KR4h0024_WYG_021-7b>
降威人罔畏¶罪台恐㓂盜乃邑矧曰蕩析離居惟爾克
濟撫兹西土公拜稽首¶思塞休命布慈恵之政不以利
淫震雷霆之威其或宥過饔人減¶雙雞之膳圉人省五
馬之秣淘不獻服圬不塓棺自身已往振廪¶同食雖人
烟不動道殣相望不思濫以苟生咸守教以就死是不¶
可能也先是王公或専南山之利司農涸昆明之池收
赤岸澤將¶為田以便官至是悉奏罷之舟漁衡麓之守
廢蒲荷新蒸之産入¶自郊徂邑室有魚飱斬隂伐陽市
<pb:KR4h0024_WYG_021-8a>
多山禾人得以贍惟涇有防比¶嵗多决近縣疲於力役
他山遺於度材公命刮朽壤填巨石辮大¶木去編菅其
始告勞乃終有慶匠石日減功萬蔵史日省錢億晨<md:KR4h0024_SBCK_021-4b>¶始
學耒女始安織於是鮐背黄髮之耆曰我有田疇鍾秉
其畆我¶有子弟顔閔其行鄉黨以睦惸失其獨道路有
禮汰無與争酒先¶養老賄不問吏既無吠狗亦無奸人
臨年餘資竊蒙恵化其曷以¶臻兹君子曰此天子至公
内舉不避親錫汝明尹張公之力也夫¶公於國為外戚
<pb:KR4h0024_WYG_021-8b>
於帝為外弟重組累印珥香貂者七葉奉車駙馬¶乗朱
輪者十人勝衣則綺襦紈袴通籍則玉墀青瑣動則兩
驂如¶舞坐則五鼎成列文軒楚製素女趙舞而公儼兮
其若容淡兮其¶無味心在四教語稱七徳目視六籍口
誦九歌懐君子令徳之忠¶保詩人錫類之孝悌有過於
共被慈有踰於含食惡衣以居公服¶不敢降也屈體下
士王綱不敢替也協二姓之好以正人倫傍無¶嬖御分
一人之憂以審王政下多英傑若夫皇帝敬問之詔御
<pb:KR4h0024_WYG_021-9a>
札¶自書天王命賜之衣上宫所製勤勞則中使接武計
議則走馬來¶朝豈惟衆臣重其經術為吏雜以儒雅而
已且公之徳升聞于天¶非一朝一夕之漸也亦以稱職
於累官著聲於所在其丞秘書也<md:KR4h0024_SBCK_021-5a>¶闕文遺簡多在大家
深為子孫之蔵密有緘縢之固公不憚權貴¶或抵或誘
盡歸天閣官書備焉其牧郢人也人有不若徳戮之不¶
為暴人有不保居撫之不為諂存者考其事壯其食以
畜之行者¶緝其宫藝其樹以待之此邦之人既優他邦
<pb:KR4h0024_WYG_021-9b>
之人又至焉未盈一¶嵗遂増萬户其守汾也仍嵗大旱
郡祠介推雖屢舞僊僊而靈應¶未若公命束藴取火伐
樹寘薪釃酒而祝曰有功於人祀為明神¶無徳而祿禍
亦覆餗自絳已來人實祀子純犧大璧不敢愛必以¶薦
也童兒季女不敢黷必以敬也神既靡荅人將安仰若
亭午而¶雨則樹其鷺羽執此騂毛不然者火燎將至焮
天鑠地靈衣且為¶煨燼豐屋將為茂草爾其圗之言未
畢而雲興拜未起而雨降周¶於闔境不入他郡雖封疆
<pb:KR4h0024_WYG_021-10a>
咫尺而彼竭我盈嘻若記能事載盛徳¶渭川之竹不足
簡終南之木不足軸夫訓人至於禮儀曰徳安人¶免於
阽危曰功徳者上賞於上下頌於下長老孜孜願刋于
石以¶予學於舊史來即我謀且維與人編户與人為伍
與人出入與人<md:KR4h0024_SBCK_021-5b>¶言語知風俗之淳弊識政化之原本屬
詞媿文書事盖實詞曰¶
五代相韓七葉侍漢及我聖朝亦生邦翰大道無形貞
蠱以幹含¶章不耀在割能斷情偽萬端吾道一貫帝選
<pb:KR4h0024_WYG_021-10b>
賢尹無以易張金印¶紫綬京兆之章佩我鳴玉冠我兩
梁天子休命拜首以將寛而愛¶人立滅暴强明明天子
哀此南畆將息西入遂覲東后我教我訓¶我鎮我守茫
茫三秦則罔餬口守死以義徇生不苟王曰外弟視¶人
不佻何以寵之手書以詔何以問之賜衣而朝俾人華
胥致君¶帝堯刻石作頌永世彌昭¶
　　唐衞尉卿洪州都督張公遺愛碑頌(并序/)
　　　　　　　　　　　　　　　崔祐甫
<pb:KR4h0024_WYG_021-11a>
今天子終諒闇易月之期不言既言之日詢于師保輔
弼之臣曰¶將以國之明燭震下士俾兆人康又有道哉
四臣曰莫如擇賢而¶司牧之雖欲不理不可得也上曰
用賢何先四臣曰莫先於幽逺¶蠻貊之邦為急也即日
命王人遽以制書就拜衞尉卿兼洪州都¶督張公為御
史中丞廣州刺史嶺南節度經略觀察等使既踰月<md:KR4h0024_SBCK_021-6a>¶而遽屆于洪洪之耆老&KR0276;惸商販漁釣百類千品周聲
奪魄于野¶于廛咸曰寧取我裳而裂之寧取我廪而焚
<pb:KR4h0024_WYG_021-11b>
之父也天只胡為奪¶我之君中丞受命而南舟不及汎
馬不及秣國人懐慕之罔極曰¶清塵逺矣君不顧矣鬱
陶之思何用哉盍用於揚名頌徳乎故吏¶兵曹㕘軍張
擢法曹㕘軍豫章縣令鄭鋒建昌縣令盧惟瑾新呉¶縣
令鄥賁州人東冶府果毅劉容耆夀喻乾相等討論之
衆僉曰¶允於心曰自昔為政者知清之可以長人也而
清者稀豈不欲清¶欲牽之也欲之所行不亷不儉為之
舟輿也清之不立肆奢崇貨¶為之鑚鑿也於是撤其帷
<pb:KR4h0024_WYG_021-12a>
帳薦蓐之具便於身悦於目者二百餘¶物歸之有司減
其俸錢稍食月㡬十萬實於軍府此皆前政之所¶督觀
而封已者我則推而逺之於是公儀之義申平仲之規
見矣¶二之日謀於衆曰昔曹㕘去齊以獄市為寄以為
擾於獄者輕重¶人之命煩於市者耗斁人之生苟鞭笞
桁楊之無度侵牟肆奪之¶不改是國家以章綬印璽毒
蒼生也豈致理哉於是平百貨之貴<md:KR4h0024_SBCK_021-6b>¶賤議刑罰之等差
使其貪不下殘忿不私逞韓子求環而不可使¶人袒背
<pb:KR4h0024_WYG_021-12b>
而無傷夫然噬嗑之象成行葦之恩溥矣三之日謀於
野¶曰不稼不穡民天安仰載馳載驅王命所急吾觀是
邦農野未闢¶傳置未修豈不以使役無期供億失序儻
野有餓殍賔不如歸亦¶諸侯之恥也於是減承城吏卒
㡬三千歸之隴畆而擊柝之守無¶闕焉賦豪墆財數百
萬賙于館餼而含糗之徒不知也其卒也不¶公之吏留
以為厮其財也不法之臣受以潤屋我皆用之於愛人¶
活國也於是阜藩之望崇多大之儀備矣從政三日州
<pb:KR4h0024_WYG_021-13a>
人愛之如¶父母承之如松柏夫婦耕織之暇無他懼惟
懼公速遷其餘煦嫗¶孕育發於中而形於言損其身而
益於物可以激穨俗慰窮甿者¶豈勝道哉祐甫山東鄙
人不好佞飾凡所聞見務存實録故採拾¶而書之公名
休字祥幽州范陽縣人有晉司空茂先之逺裔也曽¶祖
汲易州長史祖選幽州固安縣丞考價贈齊州司馬公
起家石¶亭别將自是為縣令軍司馬州長史各一入為
天子友儲君臣雖<md:KR4h0024_SBCK_021-7a>¶假以寵名而跡實戎索受命為范陽
<pb:KR4h0024_WYG_021-13b>
節度安禄山判官祿山以大¶權大寵外示忠而内謀逆
太上皇推赤心而勿疑敢有間之者死¶蹈虎尾犯龍鱗
公密言其戎狄豺狼不可厭也當是時也視鼎鑊¶如歸
焉神之聴之是與正直周旋鋒鏑之下出入宼讎之間
而能¶終保元吉漸干貴仕進退存亡而不失其正其惟
張公乎又牧豪¶舒潤三州而及此昔張黄門庭珪牧此
州甚得人譽張丞相九齡¶次之逮府君又有裕焉故邦
人有三張之目頌者美盛徳之形容¶非魯僖公仲山甫
<pb:KR4h0024_WYG_021-14a>
不之獲今兹頌曰¶
昔為豫章故有循良黄門之善于今不忘爰及丞相亦
有烈光我¶君戾止是為三張立廉寳儉無怨無傷郵亭
之下賔旅其康四封¶之内望嵗千箱自春徂夏兮人相
慶慶未畢兮聞後命朱轓玉節¶兮向蕃禺彼願&KR0146;兮我
望孤君乎君乎若嵗大旱其誰見濡¶
　　潤州丹陽縣復練塘頌(并序/)　李　華¶
大蜡之祭辭曰土反其宅水歸其壑先王因流下而導
<pb:KR4h0024_WYG_021-14b>
之故曰九<md:KR4h0024_SBCK_021-7b>¶川滌源因迆匯而瀦之故曰九澤既陂以疏
天地之氣以利元元¶之用崇伯汨五行而殛羽山臺駘
章大澤而封汾川洪範首之春¶秋載之地有廣狹事無
今古大江鉅區惟潤州其藪曰練湖幅員¶四十里菰蒲
菱芡之多龜魚鼈蜃之生厭飫江淮膏潤數州其傍¶大
族强家泄流為田專利上腴畆收倍鍾富劇淫衍自丹
陽延陵¶金壇環地三百里數合五萬室旱則懸耜水則
具舟人罹其害九¶十餘祀凡經上司紛紜與奪八十一
<pb:KR4h0024_WYG_021-15a>
斷嗚呼曲能掩直强者以得¶之老幼怨痛沈聲無告永
泰元年王師大翦西戎西戎既駾矣生¶人舒息詔公卿
選賢良先除二千石以江南經用所資首任能者¶是嵗
十一月二十三日拜前常州刺史京兆韋公損為潤州
聲如¶飇馳先詔而至吏人畏伏男女相賀即日上無貪
刻下無寃憤公¶素知截湖閏壤災甚螟蝥臨事風生指
期以復羣謗雷動山鎮恬¶然中明獨裁文之以禮乃白
本道觀察使兼御史中丞韋公元浦¶中丞撫掌愜心如
<pb:KR4h0024_WYG_021-15b>
公之謀且曰興利除害待其人而後行非常之<md:KR4h0024_SBCK_021-8a>¶政敢歸
叔父公乃申戒縣吏卒徒闢之人不俟召呼而從役畚
鍤¶盖野浚臯成蹊増理故塘繚而合之廣湖為八十里
像月之規儔¶金之固水復其所如鯨噀射洶洶隠地雷
聞泉中先程三日若海¶之彌望灝灝如吞吐日月沈沈
如韞蓄風雨所潤者逺原隰皆春¶耕者飽憂者泰於是
疏為斗門既殺其溢又支其澤沃塉均品河¶渠通流商
悦奠價人勇輸賦遐邇受利豈惟此州每嵗萌隂乗陽
<pb:KR4h0024_WYG_021-16a>
二氣相薄大雨時行羣潦奔流水勢所入盈而無傷龍
見方雩稼¶蒙其渥時前相國彭城公劉尚書晏統東方
諸侯平其貢税聞而¶悦之白三事以聞詔書褒異焉彭
城公宣命至江南捧詔授公公¶率元僚掾史令丞已下
至于耆艾西向拜手忻戴皇明人心上感¶天降嘉澤如
有神祗昭恊厥至公正直而和専静而斷嫉惡宥過¶恵
人察奸純鈞精堅百鍊不耗伐冰之貴降從士禮詩云
靖恭爾¶位好是正直宜其享福也吏人入賀公拱而謝
<pb:KR4h0024_WYG_021-16b>
之曰尚書劉公觀¶察韋公奉行王澤也鄙何力之有焉
丹陽令杜孟寅秉公之清白<md:KR4h0024_SBCK_021-8b>¶延陵令李令從如公之愛
人金壇令胡玘禀公之成規及丹陽耆¶夀周孝瓌百姓
湯源等拜首而請曰兑為澤兑悦也水歸於澤而¶澤悦
於人百年浸塞而公啓之臣哉隣哉克諧帝休永代是
式三¶縣無災若不碣而刻之則王命不揚於厥後後之
人無以倚負也¶華嘗學古見訪為頌曰¶
望沄沄兮視冥冥鳥閒魚樂葭菼生膏腴利倍起訟争
<pb:KR4h0024_WYG_021-17a>
斯人怨抑¶痛無聲韋公正直動神靈百年㳺淀為漻清
飢者飫兮病者寧詔¶書光寵恩霈榮劃然眊矒復皎明
追琢刻頌揚棻馨¶
　　髙陵令劉君遺愛碑頌(并序/)　　劉禹錫¶
縣内之大夫鮮有遺愛在其去者盖邑居多豪政出權
道非有卓¶然異績結于人心浹于骨髓安能久而愈思
大和四年髙陵人李¶仕清等六十三人具前令劉君之
徳詣縣請以金石刻縣令以狀¶申于府府以狀考于明
<pb:KR4h0024_WYG_021-17b>
法吏吏上言謹按寳應詔書凡以政績將¶立碑者具所
紀之文上尚書考功有司考其詞宜有紀者乃奏明<md:KR4h0024_SBCK_021-9a>¶年
八月庚午詔曰可令書其章明有以結人心者揚揭于
道周云¶涇水東行注渠釃而為三以沃闗中故秦人常
得善嵗按水部式¶決洩有時畎澮有度居上㳺者不得
擁泉而顓其腴每嵗少尹一¶人行視之以誅不式兵興
已還寖失根本涇陽人果擁而顓之公¶取金流浸源為
畦私開四竇澤不及下涇田獨肥他邑為枯地力¶既移
<pb:KR4h0024_WYG_021-18a>
地征如初人或赴訴泣迎尹馬而占涇之腴皆權倖家
勢足¶以破理訴者覆得罪繇是咋舌不敢言吞寃銜忍
家視孫子長慶¶三年髙陵令劉君勵精吏治視人之瘼
如熛疽在身不忘決去乃¶循故事考式文暨前後詔條
又以新意請更水道入于我里請杜¶私竇使無棄流請
遵田令使無越制别白纖悉列上便宜掾吏依¶違不決
居二嵗距寳厯元年端士鄭覃為京兆秋九月始具以
聞¶事下丞相御史御史屬元谷實司察視持詔書詣渠
<pb:KR4h0024_WYG_021-18b>
上書得利病¶還奏青規中上以谷奉使有狀乃俾太常
撰曰京兆下其符縣主¶簿談孺直實董之冬十月百衆
雲奔憤與喜并口謠手運不屑鼛<md:KR4h0024_SBCK_021-9b>¶皮揆功什七八而涇
陽人以竒計賂術士上言白渠下髙祖故墅¶在焉子孫
當恭敬不宜以畚鍤近阡陌上聞命京兆立止絶君馳¶
詣府控告具發其以賂致前事又謁丞相請以顙血汚
車茵丞相¶彭原公斂容謝曰明府真愛人陛下視元元
無所悋第未周知情¶偽耳即入言上前翌日果有詔許
<pb:KR4h0024_WYG_021-19a>
訖役仲冬新渠成涉季冬二日¶新堰成駛流渾渾如脈
宣氣蒿荒漚冒迎耜釋怨開塞分寸皆如¶詔條有秋之
期投鍤前定孺直告已事君率其寮躬勞倈之烝徒¶讙
呼奪襏而舞咸曰吞恨六十年明府雪之□奸犯豪卒
孰施為¶嗚呼成功之難也如是請名渠曰劉公堰曰彭
城按股引而東千¶七百步其廣四尋而深半之兩涯夾
植杞栁萬本下垂根以作固¶上生材以備用仍嵗旱沴
而渠下田獨有秋渠成之明年涇陽三¶原二邑中又擁
<pb:KR4h0024_WYG_021-19b>
其衝為七堰以析水勢使下流不厚君詣京兆索¶言之
府命從事蘇持至水濱盡撤不當擁者由是邑人享其
長利¶生子以劉名之君諱仁師字某彭城人武徳名臣
刑部尚書徳威<md:KR4h0024_SBCK_021-10a>¶之五代孫大厯中詩人商之猶子少好
文學亦以籌畫于東諸侯¶遂㕘幕府厯尹劇縣皆以能
事見陟率不時而遷既有績于髙陵¶轉昭應令俄兼檢
校水曹外郎充渠堰副使錫朱衣銀章計相愛¶其能表
為檢校屯田郎中兼侍御史斡池鹽于蒲錫紫衣金章
<pb:KR4h0024_WYG_021-20a>
嵗¶餘以課就加中執法理人為循吏理財為能臣一出
于清白故也¶先是髙陵蒙被恵風而惜其捨去發于胷
懐播為聲詩今采其㫖¶而變其詞志于石文曰¶
噫涇水之逶迆溉我公兮及我私水無心兮人多僻錮
上㳺兮乾¶我澤時逢理兮官得材墨綬移兮劉君來能
愛人兮恤其隠心既¶公兮言既盡縣申府兮府聞天積
憤刷兮沈痾痊劃新渠兮百畆¶流行龍蛇兮止膏油遵
水式兮復田制無荒區兮有良嵗嗟劉君¶兮去翺翔遺
<pb:KR4h0024_WYG_021-20b>
我福兮牽我腸紀成功兮鐫美石永信詞兮昭懿績¶
　　蘇州嘉興屯田紀績頌(并序/)　李　翰¶
禹平九土溝洫之功大棄粒蒸人稼穡之務重自古有
國家未嘗<md:KR4h0024_SBCK_021-10b>¶不率由斯道底慎其業故登平足以厚生殖
禍難足以定凶災未¶有易此而能理者自羯戎亂常天
步多艱兵連不解十有四年因¶之以飢饉重之夭札死
者曝露亡者惰逰編版之户三耗其二歸¶耕之人百無
其一將多於官吏卒衆於農人古者八家為鄰一家¶從
<pb:KR4h0024_WYG_021-21a>
軍七家從之猶曰興師十萬内外騷動不得操農桑者
七十萬¶家今乃以一夫家食一伍一餘子衣一卒師將
不立人將不堪此¶聖上所以旰食宵興求古今令典可
以濟斯難者莫出乎屯田廣¶徳初乃命相國元公昌其
謨分命諸道節度觀察都團練使統其¶事擇封内閒田
荒壤人所不耕者為其屯求天下良才善政以食¶為首
者掌其務屯有都知羣士為之都知有治即邑為之官
府官¶府既建史胥備設田有官官有徒野有夫夫有任
<pb:KR4h0024_WYG_021-21b>
上下相維如郡¶縣吉凶相恤如鄉黨有誅賞之政馭其
衆有教令之法頒于時此¶其所以為屯也雖天子命之
股肱賛之至於宣上命齊下力經地¶域制地事辨土宜
均土法簡穡器修稼政陳三壤之種而敬其始<md:KR4h0024_SBCK_021-11a>¶考九農
之要而成其終則都知之職專達其事焉詎可以非其
人¶哉浙西觀察都團練使御史中丞兼吳郡守賛皇公
上國大賢憂¶公如家慎擇厥官以對明命浙西有三屯
嘉禾為之大乃以大理¶評事朱自勉主之且揚州在九
<pb:KR4h0024_WYG_021-22a>
州之地最廣全呉在揚州之域最¶大嘉禾在全呉之壤
最腴故嘉禾一穰江淮為之康嘉禾一歉江¶淮為之儉
公首選於衆獨當其任有寛簡恵和之徳知艱難勤儉¶
之事政達乎本智通乎時仁愛足以結下機權足以成
務嘉禾大¶田二十七屯廣輪曲折千有餘里公畫為封
疆屬於海濬其畎澮¶達于州求遂氏治野之法修稻人
稼澤之政芟以殄草剔以除木¶風以布種土以附根頒
其法也冬耕春種夏耘秋穫朝巡夕課日¶考旬㑹趨其
<pb:KR4h0024_WYG_021-22b>
時也勤者勞之惰者朂之合耦助之移田救之宣其¶力
也下稽功事達之于上上制禄食復之于下叙其勞也
至若義¶感於内誠動於中徇國忘家恤人猶已野次露
宿簞食瓢漿盡内¶體之勤趨一時之役大寒栗烈而猶
執鼖鼓盛暑赫㬢而不傳車<md:KR4h0024_SBCK_021-11b>¶盖如登髙去梯與之死生
投醪均味忘其飢渇然後知仁義之政¶必見於耕穫井
田之法可施於甲兵夫如是人將竭其力地將盡¶其利
天將與其時自賛皇為郡無凶年自朱公為屯無下嵗
<pb:KR4h0024_WYG_021-23a>
元年¶冬收入若干斛數與浙西六州租税埒朝嘉厥庸
授廷尉評公又¶稽氣授時如前代法有白雀集于髙豐
屯廪盖大穰之徵也屯官¶某乙等聚而稱曰初公為屯
人有二懼焉邑人懼其暴屯人懼其¶擾今溝封大牙而
不相侵疆場日履而人不知方舟而上以饋師¶旅此功
及於國也登量而入以寛征税此徳加於人也古者智
效¶一官政修一鄉猶歌之詠之手之足之況朱公之績
如此其大者¶乎遂相與斵琬琰表阡陌南陽太守豈專
<pb:KR4h0024_WYG_021-23b>
刻石之功桐鄉嗇夫終¶踐大農之位其辭曰¶
茫茫九區陽九躔災丘荒札瘥田卒汚萊天步未移連
師滿野不¶耕不穫仰食于下嗷嗷遺人餬口饋軍帝曰
予憂爰立其屯且戰¶且耕古之善經辟師肅祇王命是
聴嘉禾之田際海茫茫取彼榛<md:KR4h0024_SBCK_021-12a>¶荒畫為封疆宋公莅之
展器授方田事既飭黎人則康我屯之稼¶如雲漠漠夫
位棊布溝封綺錯朱公履之勸耨趨穫稂莠不生螟¶蝥
不作嵗登億計征寛税薄息我蒸人遂其耕鑿我屯之
<pb:KR4h0024_WYG_021-24a>
庾如京¶如坻嘉量是登方舟是維賛皇獻之達于京師
飽我六軍肅將天¶威畎距于溝溝達于川故道既堙變
將為田朱公濬之執用以先¶浩浩其流乃與湖連上則
有塗中亦有舩旱則溉之水則泄焉曰¶雨曰霽以溝為
天俾我公私永無飢年公田翼翼私田薿薿不侵¶其畔
不犯其穡我倉既盈爾廪維億屯人熙熙邑人怡怡不
擾其¶務不干其時我無爾暴爾無我欺我有官屬朱公
訓之我有徒位¶朱公恤之我有衆役朱公卒之我有徵
<pb:KR4h0024_WYG_021-24b>
功朱公序之起於田中印¶綬纍纍何以况之福禄如茨
何以久之刻篆于碑¶
　　唐天台山新桐柏觀之頌(并序/)　崔　尚¶
天台也桐柏也代謂之天台真謂之桐柏此兩者同體
而異名同¶契乎𤣥道無不在夫如是亦奚必是桐柏邪
非桐柏邪因斯而談<md:KR4h0024_SBCK_021-12b>¶則無是是無非非矣而稽古者言
之桐柏山髙萬八千文周旋八¶百里其山八重四面如
一中有洞天號金庭宫即中右弼王子晉¶之所處也是
<pb:KR4h0024_WYG_021-25a>
之謂不死之福鄉養真之靈境故立觀有初强名桐¶柏
焉耳古觀荒廢則已久矣故老相傳云昔葛僊公始居
此地而¶後有道之士往往因之壇址五六厥迹猶在洎
乎我唐有司馬練¶師居焉景雲中天子布命於下新作桐
柏觀盖以光昭我𤣥元之¶丕烈保綏我國家之永祉者
也夫其髙居八重之一俯臨千仞之¶餘背隂嚮陽審曲
面勢東西數百步南北亦如之連山峩峩四野¶皆碧茂
樹鬱鬱四時恒青大巖之前横嶺之上雙峯如闕中天
<pb:KR4h0024_WYG_021-25b>
豁¶開長澗南瀉諸泉合漱一道瀑布百丈懸流望之雪
飛聴之風起¶石梁翠屏可倚也琪樹珠條可攀也仙花
靈草春秋互發幽鳥清¶猨晨暮合響信足賞也始豐南
走雲嶂間起剡川北通煙岑相接¶東則亞入滄海不逺
蓬萊西則浩然長山無復人境總括奥祕鬱¶為秀絶包
元氣以混成鎮厚地而安静非夫神與仙宅仙得神營<md:KR4h0024_SBCK_021-13a>¶其孰能致斯哉故初構天尊之堂晝日有雲五色浮靄
其上三升¶投龍之所時有異雲氣入堂復出者三書之
<pb:KR4h0024_WYG_021-26a>
者記祥也然后為虚¶室以鑿户起層臺而累土經之殖
殖成之翼翼綴日月以為光籠¶雲霞以為色花散金地
香通𤣥極真侣好道是逰斯息微我練師¶孰能興之練
師名承禎一名子微號曰天台白雲河内温人晉宣¶帝
弟太常馗之後祖晟仕隋為親侍大都督父仁最唐興
為朝散¶大夫襄州長史名賢之家弈代清徳慶靈之地
生此仙才以為服¶冕乗軒者寵患吾身也擊鐘陳鼎者
味爽人口也遂乃捐公侯之¶業學神仙之事科籙教戒
<pb:KR4h0024_WYG_021-26b>
博綜無所遺窈冥夷希微妙詎可識無¶思無為不飲不
食仰之彌峻巍乎其若山挹之彌深湛乎其若海¶夫其
通才練識贍學多聞翰墨之工文章之美皆忘其所能
也練¶師藴廣成之徳睿宗繼黄軒之明齋心虛求將倚
國政侃侃然不¶可得而動也我皇孝思維則以道理國
協帝堯之用心寵許由之¶髙志故得放曠而處逍遥而
逰聞練師之名者足以激厲風俗睹<md:KR4h0024_SBCK_021-13b>¶練師之容者足以
脱落氛埃以慈為寳以善救物神以知來智以¶蔵往允
<pb:KR4h0024_WYG_021-27a>
所謂名登仙格迹在人寰奥不可測已夫道生乎無名
行¶乎有情分而作三才播而作萬物故為天下母脩之
者昌背之者¶亡故為天下貴况絶學無憂長生久視也
哉道之行也必有階也¶行道之階非山莫可故有為焉
有象焉瞻於斯仰於斯若舍是居¶教將奚依損之又損
之以至於無為𤣥門既崇不名厥功朝請大¶夫使持節
台州諸軍事守台州刺史上柱國賈公名長源有道化¶
人有徳養物嘗謂别駕蔡欽宗等曰且道以含徳徳以
<pb:KR4h0024_WYG_021-27b>
致美美而¶不頌後代何觀乃相與立石紀頌以奮至道
之光其辭曰¶
邈彼天台嵯峨崔嵬下臨滄海遥望蓬萊漫若天合呀
如地開烟¶雲路通真仙時來顧我練師于彼瓊臺練師
練師道入𤣥微噏日¶安坐凌霄欲飛興廢靈觀練師攸
賛道無不為美哉輪奐窈窈茫¶茫通天降祥保我皇唐
如山是常¶
　　唐故中嶽體𤣥先生潘尊師碑頌(并序/)
<pb:KR4h0024_WYG_021-28a>
　　　　　　　　　　　　　　陳子昻<md:KR4h0024_SBCK_021-14a>¶尊師業尚沖密勤毖幽深理心事天所保唯嗇絶聖棄
智不耀其¶光故真感冥期珍圗祕學性與天道不可得
而聞也若乃崇標曠¶迹遐情逺意志摩青雲蓬視紫闥
髙宗每降鑾輦親詣精廬尊師¶身不下堂接手而已每
歎曰大丈夫業於道不能投身霄嶺滅景¶雲林而疲痾
此山以煩世主吾之過乎遂欲東求蓬萊孤舟入海¶屬
天皇敦篤斯道祈款逾深躊躇山隅絶䇿未往既而金
<pb:KR4h0024_WYG_021-28b>
革有命¶鑣轡道區於戱昔姑射有神人堯輕天下崆峒
有至道軒屈順風¶𤣥真髙蹤萬古同徳何其盛哉尊師
有弟子十人並仙階之秀然¶鸞姿鳳骨眇愛雲松者唯
潁川韓法昭河内司馬子微皆禀訓瑤¶庭密受瓊室專
太清之業遺下仙之儔谷汲芝耕服勤於我盖厯¶嵗紀
也始尊師受籙於茅山昇𤣥王君王君受道於華陽隠
居陶¶公陶公至子微二百嵗矣而𤣥標仙骨雅似華陽
夫偕真蹈冥鍊¶景逰化者其心必有類乎昭等永惟尊
<pb:KR4h0024_WYG_021-29a>
師靈迹洞業髙深邁古而¶棄世往矣其若之何乃斵石
幽山勒頌𤣥徳其辭曰<md:KR4h0024_SBCK_021-14b>¶觀元化兮求古之列仙得瑤圗與金鼎信元符之自然
神與道而¶惟一天與人兮相連苟精守以専密必駕景
而凌煙丹丘不死兮¶羨門子黄宫度世兮吾體𤣥體𤣥
之至徳兮洵淑美沖心養和寳¶元始初學茅山濟江水
乃入華陽洞天裏道逢真人兮昇𤣥子授¶以寳書青台
㫖令守崧山玉女峯雲棲窮林今五紀聖人以萬機¶為
<pb:KR4h0024_WYG_021-29b>
貴而我以天下為累聖人以大寳為尊而我以天下為
煩是以¶冥居於㟪&KR2309;寄遺迹於軒轅有唐髙宗兮天子
之光好道樂仙兮¶思彼雲鄉千旌萬騎兮翠鳳凰遨逰
汝海兮箕山陽朝拜白茅夕¶紫房齋心絜意緬相望祈
問玉真及玉皇何以得之受天昌黄庭¶中人在子身窈
窈冥冥精甚真去汝驕氣與淫神勤能思之道相¶親遂
解形而遺世乗白雲而上賓弟子不知其所往乃刻石
以思¶真
<pb:KR4h0024_WYG_021-30a>
　　長明燈頌(并序/)　　　　　　髙　邁¶
離婁之目處闇室或不能覩燈處之皎如也澄公之掌
在𤣥夜或<md:KR4h0024_SBCK_021-15a>¶不能照燈在之了如也故大雄氏以方便力
救黒暗界籍其光誘¶其人佛所以有然燈名法所以有
傳燈義大抵長明燈是其藴乎¶夫日主晝太陽之精中
則畏昃則沒我長明燈不沒月主夜太隂¶之精滿則虧
虧則盡我長明燈不盡日月尚爾况小光小明哉要¶自
積苦為海舉足見溺積邪為山舉手見礙竟不髣髴之
<pb:KR4h0024_WYG_021-30b>
或髣髴¶之不克成就之言之可為長歎我邑中有俊傑
主此然燈精進成¶就於寳融寺經蔵院且夫蘭炷爇火
吾見其盛未見其微也鐵盆¶盛膏吾見其増未見其減
也一籠而四時長花滿室而終嵗不夜¶人見之者一作
禮眼蒙利再作禮心蒙爽心眼自相照了内外由¶是洞
徹然則終日見燈未嘗見燈終日不見燈未嘗不見燈
夫達¶觀者乃如是也意者不獨於此直上照一天二天
乃至三十三天¶無門不闢恒沙善人由兹而入直下照
<pb:KR4h0024_WYG_021-31a>
一地二地乃至一十八地¶有獄皆開多劫罪人由兹而
出若然者四維上下虚空可思量不¶可不思量邪我長
明燈實相功徳亦復如是邁三數年内願銘頌<md:KR4h0024_SBCK_021-15b>¶之間迫
賤事未構斯文一朝染目疾朦朧而不自審從何得也
遂¶夢神人語邁曰子於長明燈其有負乎邁應聲而寤
寤而起起而¶作頌明日目愈頌曰¶
見外燈長明見内燈長明萬惡自光中滅萬善自光中
生不見一¶燈百千萬億燈乃至於無窮不見一人百千
<pb:KR4h0024_WYG_021-31b>
萬億人歸之於大同¶空則是色色即是空弟子作頌允
執厥中¶
　
　
　
　
　
　唐文粹卷二十一¶
<md:KR4h0024_SBCK_022-1a>¶
<pb:KR4h0024_WYG_022-1a>
欽定四庫全書
　唐文粹卷
