# -*- mode: mandoku-view -*-
#+TITLE: 唐文粹
#+DATE: 2015-09-23 10:31:56
#+PROPERTY: JUAN 15


送李觀韓愈别兼獻張徐州(孟郊/)¶
　　　　送狄宗亨(王昌齡/)
　　　　送孟浩然之廣陵(李白/)
<pb:KR4h0024_WYG_015-4a>
　　　　送客(陳子昻/)
　　　　送唐次(武元衡/)¶
　　　　送皇甫湜赴舉(馬異/)
　　　　送張宗原(姚合/)¶
　　　　送綦母濳落第還鄉(王維/)
　　　　送暨道士還玉清(李頎/)¶
　　　　淇上别趙仙舟(王維/)
　　　　送沈秀才下第東歸(賈島/)
<pb:KR4h0024_WYG_015-4b>
　　　　崔九弟欲徃南山(王維/)
　　　　同前(裴迪/)¶
　　　　贈别沈四逸人(髙適/)
　　　　留别王維(翟興宗/)¶
　　　　送豆盧策歸别墅(孟郊/)
　　　　送桞淳入闗¶
　　四皓詩　　　　　　　　　李　白¶
白髮四老人昻藏南山側偃卧松雲間𠖇翳不可識雲
<pb:KR4h0024_WYG_015-5a>
窗拂青靄¶石壁横翠色龍虎方戰爭於焉自休息秦人
失金鏡漢祖昇紫極¶隂虹濁太陽前星遂淪匿一行佐
明聖欻起生羽翼功成身不居¶舒巻在胷臆窅㝠合元
化茫昧信難測飛聲塞天衢萬古仰遺跡<md:KR4h0024_SBCK_015-2a>¶　　頴陽東谿懷古　　　　　　崔　曙¶
靈谿氛霧歇皎鏡清心顔空色不映水秋聲多在山世
人久踈曠¶萬物皆自閑白鷺寒更浴孤雲暗未還昔時
讓王者此地閉𤣥闗¶無以躡髙歩凄凉林壑間
<pb:KR4h0024_WYG_015-5b>
　　登郭隗臺　　　　　　　　皇甫松¶
燕相謀在茲積金黄巍巍上者欲何顔使我千載悲¶
　　歸沛縣道中晚泊留侯城　　劉長卿¶
訪古此城下子房安在㢤白雲去不返危堞空崔巍伊
昔楚漢時¶頗聞經濟才運籌風塵下能使天地開蔓草
日己積長松日己摧¶功名滿青史祠廟唯蒼苔百里暮
程逺孤舟川上迴進帆東風便¶轉岸前山來楚州澹相
引沙鷗閒不猜扣舩從此去延首仍徘徊
<pb:KR4h0024_WYG_015-6a>
　　鴻門醼　　　　　　　　　　王　轂¶
寰海沸兮爭戰苦風雲愁兮㑹龍虎四百年漢欲開基
項莊一劒¶何虛舞殊不知人心去暴秦天意歸真主項
王足底踏漢土席上<md:KR4h0024_SBCK_015-2b>¶相看渾未悟¶
　　古泉驛(於陵仲子宅也/)　　　　張　說¶
昔聞陵仲子守義辭三公身賃妻織屨樂亦在其中豈
無窮賤苦¶羞與傾巧同長白臨河上於陵入濟東我今
行至此感歎石泉空
<pb:KR4h0024_WYG_015-6b>
　　嚴子陵釣臺下作　　　　　權德輿¶
絶頂聳蒼翠清湍石磷磷先生晦其中天子不得臣心
靈棲顥元¶纓冕猶緇塵不樂禁中卧却歸江上春濳驅
東漢風日使薄者醇¶焉用佐天下持此報故人則知大
賢心不獨私其身弛張有深致¶耕釣陶天真奈何清風
後擾擾論屈伸交情同市道利欲相紛綸¶我行訪遺臺
仰古懷逸民矰繳鴻鵠逺雪霜松桂新江流去不窮¶山
色凌秋旻人世自今古清輝照無垠
<pb:KR4h0024_WYG_015-7a>
　　吳中懷古　　　　　　　　劉　駕¶
勾踐飲膽日吳王酒滿盃笙歌入海雲聲自姑蘇來西
施舞初罷¶侍兒整金篦衆女不敢妬自比泉下泥越皷
聲騰騰吳王隔黄池<md:KR4h0024_SBCK_015-3a>¶難將甬東地更學㑹稽棲¶
　　故絳行　　　　　　　　　杜　頠¶
君不見銅鞮觀數里城池已蕪漫君不見祈虒宫㡬重
臺榭亦微¶濛介馬兵車全盛時歌童舞女妖艷姿一代
繁華皆共絶九原唯¶望塚纍纍
<pb:KR4h0024_WYG_015-7b>
　　郢城懷古　　　　　　　　　李百藥¶
客心悲暮序登墉瞰平陸林澤窅芊綿山川鬱重複王
公資設險¶名都距江隩方城次北門溟海窮南服長策
挫吳豕雄圗競周鹿¶大蒐雲夢掩壯觀章華築南風忽
不競西師日侵蹙運圯屬驅馳¶時屯恣敲扑莫救夷陵
火無復秦庭哭鄢郢遂邱墟風塵俄慘黷¶狐兎時遊踐
霜露日霑沐釣渚故地平神臺層宇覆陣雲埋夏首¶窮
隂慘荒谷悵矣洲壑遷悲㢤年祀倐雖異三春望終傷
<pb:KR4h0024_WYG_015-8a>
千里目¶
　　題西施浣紗石　　　　　　　胡幽貞¶
一朝入紫宫萬古遺芳塵至今溪邊花不敢嬌青春<md:KR4h0024_SBCK_015-3b>¶　　鄴城懷古　　　　　　　　　孟雲卿¶
朝發淇水南將尋北燕路魏家舊城闕寥落無人住伊
昔天地屯¶曹公獨中據羣臣將北面白日忽西暮三臺
竟寂寥萬世難長固¶雄豪安在㢤衰草霑霜露崔巍長
河北尚想應劉墓古樹藏龍蛇¶荒茅伏狐兎永懷故池
<pb:KR4h0024_WYG_015-8b>
館數子連章句逸興驅山河雄辭變雲霧¶我行覩遺跡
精爽如相遇斗酒將酹君悲風白楊樹¶
　　三君詠(并序/)　　　　　　　髙　適¶
開元中適游於魏郡北有故太師鄭公舊館里中有故
尚書郭公¶遺業邑外又有故太守狄公生祠焉覩物増
懷遂為三君詠¶
　　魏鄭公(徴/)¶
鄭公經綸日隋氏風塵昏濟代取髙位逢時敢直言道
<pb:KR4h0024_WYG_015-9a>
光先帝業¶義激舊君恩寂寞卧龍處英靈千載魂¶
　　郭代公(元振/)¶
代公實英邁津涯浩難識權兵抗矯徴仗節歸有德縱
横負才智<md:KR4h0024_SBCK_015-4a>¶顧盻安社稷流落勿重陳懷㢤為悽惻¶
　　狄梁公(仁傑/)¶
梁公乃貞固勲烈垂竹帛昌言太后朝濳運儲皇策待
賢開相府¶共里登方伯至今青雲人猶是門下客¶
　　七愛詩(并序/)　　　　　　　皮日休
<pb:KR4h0024_WYG_015-9b>
皮子之志常以真純自許每謂立大化者必有真相以
房杜為真¶相焉定大亂者必有真將以李太尉為真將
焉傲大君者必有真¶隠以盧徴君為真隠焉鎮澆俗者
必有真吏以元魯山為真吏焉¶負逸氣者必有真放以
李翰林為真放焉為名臣者必有真才以¶白太傅為真
才焉嗚呼吾之道時耶行其事也在乎愛忠矣不時¶耶
行其事也亦在乎愛忠矣茍有心歌詠者豈徒然㢤¶
　　房杜二相國
<pb:KR4h0024_WYG_015-10a>
吾愛房與杜貧賤共聨歩脫身抛亂世策杖歸真主縱
横握中算¶左右天下務骯髒無敵才磊落不世遇美矣
名公卿魁然真宰輔<md:KR4h0024_SBCK_015-4b>¶黄閣三十年清風一萬古巨業照
國史大勲鎮王府遂使後世民¶至今受陶鑄粤吾少有
志敢躡前賢路茍得同其時願為執鞭豎¶
　　李太尉(晟/)¶
吾愛李太尉崛起定中原驍勇十萬兵四&KR0405;圍國門一
戰收三畿¶一叱散妖氛乗輿既反正兇豎爭亡魂巍巍
<pb:KR4h0024_WYG_015-10b>
柱天功蕩蕩蓋世勲¶仁於曹孟德勇過霍將軍丹劵入
帑藏青史傳子孫所謂大丈夫¶動合驚乾坤所謂聖天
子難得忠貞臣下以契魚水上以合風雲¶百世必一亂
千年方一人吾雖翰墨子氣槩敢不羣願以太平頌¶題
向甘泉春¶
　　盧徴君(鴻/)¶
吾愛盧徴君髙卧嵩山裏百辟未一顧三徴方暫起坦
腹對宰相¶岸幘揖天子建禮門前吟金鑾殿裏醉天下
<pb:KR4h0024_WYG_015-11a>
皆哺糟徴君獨絜己¶天下皆樂聞徴君獨洗耳天下皆
懷羞徴君獨多耻銀黄不妨懸¶赤紱不妨被而於心抱
中獨作羲皇地籃轝一云返泥詔褒不己<md:KR4h0024_SBCK_015-5a>¶再看緱山雲
重酌嵩陽水放曠書裏終逍遥醉中死吾謂伊與周¶不
若徴君貴吾謂巢與許不若徴君義髙名無階級逸迹
絶涯涘¶萬世唐書中逸名不可比粤吾慕真隠彊以骨
肉累如教不為名¶敢有徴君志¶
　　元魯山
<pb:KR4h0024_WYG_015-11b>
吾愛元紫芝清介如伯夷輦母逺之官宰邑無㸃疵三
年魯山民¶豐稔不暫饑三年魯山吏清慎各自持只飲
魯山泉只採魯山薇¶一室氷蘗苦四逺聲光飛退歸舊
隠來斗酒入茅茨雞黍匪家畜¶琴罇常自怡盡日一菜
食窮年一布衣清似匣中鏡直如琴上絲¶世無用賢人
青山生白髭既卧黔婁衾空立陳寔碑吾無魯山道¶空
有魯山辭所恨不相識援毫空涕垂¶
　　李翰林
<pb:KR4h0024_WYG_015-12a>
吾愛李太白身是酒星魄口吐天上文跡作人間客磥
砢千丈林¶澄澈萬尋碧醉中草樂府十幅筆一息召見
承明廬天子親賜食<md:KR4h0024_SBCK_015-5b>¶醉曽吐御床傲㡬觸天澤權臣妬
逸才心如斗筲窄失恩出内署¶海岳甘自適刺謁戴接
䍦赴宴着穀屐諸侯百歩迎明君九天憶¶竟遭腐脅疾
醉魄歸八極大鵬不可籠大椿不可摘蓬壺不可見¶姑
射不可識五岳為辭鋒四溟作胷臆惜㢤千萬年此俊不
可得
<pb:KR4h0024_WYG_015-12b>
　　白太傅¶
吾愛白樂天逸才生自然誰謂詞翰器乃是經濟賢欻
從浮豔詩¶作得典誥篇立身百行足為文六藝全清望
逸内署直聲驚諌垣¶所刺必有思所臨必有傳忘形任
詩酒寄傲遍林泉所望握文柄¶所希持化權何期遇訾
毁中道多左遷天下皆汲汲樂天獨怡然¶天下皆悶悶
樂天獨捨旃髙吟辭兩掖清嘯罷三川處世似孤鶴¶遺
榮同蛻蟬仕若不得志可為龜鏡焉
<pb:KR4h0024_WYG_015-13a>
　　陽城驛　　　　　　　　　元　稹¶
商有陽城驛名同陽道州陽公没已久感我淚交流昔
公孝父母¶行與曽閔儔既孤善兄弟兄弟和且柔一夕
不相見若懷三歲憂<md:KR4h0024_SBCK_015-6a>¶遂誓不婚娶没齒同衾裯妹夫死
他縣遺骨無人收公令季弟徃¶公與仲弟留相别竟不
得三人同逺遊共負他鄉骨歸來藏故邱¶棲遲居下邑
邑人無茍偷里中競長短來問劣與優官刑一朝耻¶公
短終身羞公亦不遺布人自不盗牛問公何德爾忠信
<pb:KR4h0024_WYG_015-13b>
先自修¶發言當道理不顧黨與讎聲香漸翕習冠盖若雲浮
少者從公學¶老者從公㳺往來相告報縣尹與君侯名落公
卿口湧如波薦舟¶天子得聞之書下再三求書中願一見不
異旱地蚪何以持為聘束帛藉琳球何以持為御¶駟馬駕安
輈公方伯夷操事殷不事周我實唐士庶食唐之田疇¶我聞
天子意安敢專自由來為諌大夫朝夕侍冕旒希夷惇
薄俗¶密勿獻良籌神醫不言術人瘼曽暗瘳月請諌官
俸諸弟相對謀¶皆曰親戚外酒散目前愁公云不有爾
<pb:KR4h0024_WYG_015-14a>
安得此嘉猷施餘盡酤酒¶客來相獻酬日旰不謀食春
深仍弊裘人心良慼慼我樂獨油油¶真元歲云暮朝有
曲如鈎風波勢奔蹙日月光綢繆齒牙屬為猾¶禾黍暗
生蟊豈無司言者肉食吞其喉豈無司搏者利柄扼其
韝<md:KR4h0024_SBCK_015-6b>¶鼻復勢氣塞不可辨薫蕕公雖未顯諌惴惴如患瘤
飛章八九上¶皆若珠暗投炎炎日將熾積燎無人抽公
乃率其屬決諌同報讎¶延英殿門外扣閣仍叩頭且曰
事不止臣諌誓不休上知不可遏¶命以美語酬降官司
<pb:KR4h0024_WYG_015-14b>
成署俾之為贅疣姦心不快活擊刺礪戈矛¶終為道州
去天道意悠悠遂令不言者反以言為訧喉舌坐成木¶
鷹鸇化為鳩避權如避虎冠豸如冠猴平生附我者詩
人稱好逑¶私來一執手恐若墜諸溝送我不出户决我
不迴眸唯有太學生¶各具糧與糇咸言公去矣我亦去
荒陬公與諸生别歩歩駐行騶¶有生不可訣行行過閩
甌為師得如此得為賢者不道州聞公來¶皷舞歌且謳
昔公居夏邑狎人如狎鷗况自為刺史豈復援皷桴¶滋
<pb:KR4h0024_WYG_015-15a>
彰一時罷教化天下遒炎瘴不得老英華忽己秋有鳥
哭楊震¶無兒悲鄧攸唯餘門弟子列樹松與楸今來過
此驛若弔汨羅洲¶祠曹諱羊祜此驛何不侔我願避公
諱名為避賢郵此名有深意¶蔽賢天所尤吾聞𤣥元教
日月𠖇九幽幽隂蔽翳者永為幽翳囚<md:KR4h0024_SBCK_015-7a>¶　　奉同徐侍郎五雲谿新亭重陽宴集作
　　　　　　　　　　　　　　　獨孤及¶
萬峯蒼翠色雙谿清淺流已符東山趣況值江南秋白
<pb:KR4h0024_WYG_015-15b>
露天地肅¶黄花門舘幽山公惜美景肯為芳罇留五馬
照池塘繁絃催獻酬¶風前孟嘉帽乗興李膺舟騁望傲
千古當歌遺四愁豈令永和人¶獨擅山隂遊¶
　　髙軒過　　　　　　　　　李　賀¶
華裾織翠青如葱金環壓轡摇玲瓏馬蹄隠耳聲隆隆
入門下馬¶氣如虹云是東京才子文章鉅公二十八㝛
羅心胷元精烱烱貫¶當中殿前作賦聲摩空筆補造化
天無功厖眉書客感秋蓬誰知¶死草生華風我今垂翅
<pb:KR4h0024_WYG_015-16a>
附𠖇鴻他日不羞虵作龍¶
　　郡中與諸文士讌集　　　　　韋應物¶
兵衛森畫㦸宴寢凝清香海上風雨至逍遥池閣涼煩
痾正消散¶嘉賓復滿堂自慙居處崇未覩斯民康理㑹
是非遣性達形迹忘¶鮮肥屬時禁蔬果幸見嘗俯飲一
盃酒仰聆金玉章神歡體自輕<md:KR4h0024_SBCK_015-7b>¶意欲凌風翔吳中盛文
史羣彦今汪洋方知大藩地豈曰財賦疆¶
　　淮南秋夜呈周偘　　　　　　李　¶嶷
<pb:KR4h0024_WYG_015-16b>
天淨河漢髙夜閒砧杵發清秋急如此離恨應難歇風
亂池上螢¶露光竹門月與君共遊處勿作他鄉别¶
　　夜飲東亭　　　　　　　　宋之問¶
春水鳴大壑皓月吐層岑岑壑景色佳慰我逺遊心闇
芳足幽氣¶驚棲多衆音髙興南山曲長謡横素琴¶
　　讌客詞　　　　　　　　　張　籍¶
上客不用顧金羈主人有酒君莫違請君㸔取園中花
地上漸多¶枝上稀山頭樹緑不見石谿水無風應更碧
<pb:KR4h0024_WYG_015-17a>
人人齊醉起舞時誰¶覺翻衣與倒幘明朝花盡人已去
此地獨來空遶樹¶
　　過賈六　　　　　　　　　　蘇　晉¶
主人病且閒客來情彌適一酌復一笑不知日將夕昨
來屬歡遊¶於今盡成昔努力持所趣空名定何益<md:KR4h0024_SBCK_015-8a>¶　　送渾將軍出塞　　　　　　髙　適¶
將軍族貴兵且强漢家已是渾邪王子孫相承在朝野
至今部曲¶燕支下控絃盡用隂山兒臨陣常騎大宛馬
<pb:KR4h0024_WYG_015-17b>
銀鞍玉勒繡鍪弧毎¶逐嫖姚破骨都李廣由來先將士
衛青未肯學孫吳傳有沙埸十¶萬騎昨日邊庭羽書至
城頭畫角三四聲匣裏寶刀晝夜鳴意氣¶能甘萬里去
辛勤動作一年行黄雲白草無前後朝望旌旗夕刁¶斗
塞下應多俠少年闗西不見春楊栁從軍但問所從誰
擊劒酣¶歌當此時逺别無輕繞朝策平戎早寄仲宣詩¶
　　送郭大夫再使吐蕃　　　　　張　說¶
犬戎廢東獻漢使馳西極長策間酋渠猜阻自夷殛容
<pb:KR4h0024_WYG_015-18a>
髮徂邊歲¶旌裘弊海色五年一見家妻子不相識武庫
兵猶動金方事未息¶逺圗俟才智苦節輸筋力脱刀贈
分手書帶加飡食知君萬里侯¶立功在異域¶
　　送張舍人之江東　　　　　　李　白<md:KR4h0024_SBCK_015-8b>¶張翰江東去正值秋風時天晴一鴈逺海闊孤帆遲白
日行欲暮¶滄波杳難期吳洲如見月千里幸相思¶
　　吳興送梁補闕歸朝賦得荻花　朱長文¶
栁家汀洲孟冬月雲寒水清荻花發一枝特贈朝天人
<pb:KR4h0024_WYG_015-18b>
願比蓬萊¶殿前雪¶
　　送周愿判官歸嶺南　　　　　姚　係¶
早蟬望秋鳴夜琴怨離聲眇然多異感值子江山行由
來重義人¶感激事縱横徃復念遐阻淹留慕平生晨奔
九衢餞暮始萬里程¶山驛風月樹海門烟霞城易綃泉
源近拾翠沙溆明蘭蕙一為贈¶貧交空復情¶
　　送韓愈從軍　　　　　　　孟　郊¶
志士感恩起變衣非變性親賓改舊觀僮僕生新敬坐
<pb:KR4h0024_WYG_015-19a>
作羣書吟¶行為孤劒詠始知出處心不失平生正淒淒
天地秋凛凛軍馬令¶驛塵時一飛物色極四浄王師既
不戰廟略盡無競王粲有所依<md:KR4h0024_SBCK_015-9a>¶元瑜初應命一章諭檄
明百萬心氣定今朝旗鼓前笑别大夫盛¶
　　送王昌齡赴江寧　　　　　岑　¶參
對酒寂不語悵然悲送君明時不得用白首徒攻文澤
國從一官¶滄波㡬千里羣心滿天闕獨去過淮水舊家
富春渚常憶卧江樓¶自聞君欲行頻夢南徐州窮巷獨
<pb:KR4h0024_WYG_015-19b>
閉門寒燈静深屋北風吹微雪¶抱被肯同㝛君今到京
口正值桃花時舟中饒孤興湖上多新詩¶濳虯且深蟠
黄鶴舉未晚惜君青雲氣努力加飱飯¶
　　送李十一尉臨谿　　　　　　常　建¶
泠泠花下琴君唱渡江吟天際一帆影預懸離别心以
言神僊尉¶因致瑶華音迴軫撫商調越谿澄碧林¶
　　奉送韋起居老舅百日假滿歸嵩陽舊居
　　　　　　　　　　　　　　　權德輿
<pb:KR4h0024_WYG_015-20a>
威鳯翔紫氛孤雲出寥天竒彩與幽姿縹緲皆自然嘗
聞陶唐氏¶亦有巢許全以茲聳風俗豈必效羇牽大君
遂羣方左史蹈前賢¶振衣去朝市賜告歸林泉滑和固
難久循性得所便有名皆畏途<md:KR4h0024_SBCK_015-9b>¶無事乃真筌舊壑窮杳
窱新潭漾淪漣巖花落又開山月缺復圎¶輕策逗蘿逕
幅巾凌翠烟機閒魚鳥狎體和芝术鮮四皓本避難¶二
疏猶待年况今寰海清復此鬢髮𤣥顧慙纓上塵未絶
區中縁¶齊竽終自退心寄嵩峯巔
<pb:KR4h0024_WYG_015-20b>
　　送從叔簡　　　　　　　　孟　郊¶
長安離别道宛在東城隅寒草根未死愁人心已枯促
促水上影¶遥遥天際途生隨昏曉中皆被日月驅北驥
繞山岳南帆指江湖¶髙蹤一超忽千里在須㬰¶
　　感别從叔簡再東歸¶
去年車馬道髙槐結浮隂下有名利人一人千萬心黄
鶴共逺語¶滄溟無近潯苦苦靜退姿泠泠思歸吟菱唱
忽生聽芸書迴望深¶清風散言笑餘花綴衣襟獨恨魚
<pb:KR4h0024_WYG_015-21a>
鳥别一飛將一沈¶
　　送弟郢東歸¶
爾去東南夜我無西北夢誰言貧别易貧别愁更重曉
色奪明月<md:KR4h0024_SBCK_015-10a>¶征人逐羣動春風楚濤髙旅榜將誰共¶
　　盧十五竹亭送姪偁歸山　　　楊　衡¶
落葉寒擁壁清霜夜霑石正是憶山時復送歸山客殷
勤一樽酒¶曉月當窻白¶
　　送李觀韓愈别兼獻張徐州　　孟　郊
<pb:KR4h0024_WYG_015-21b>
富别愁在顔貧别愁銷骨懶磨舊銅鏡畏見新白髮古
樹春無花¶子規啼有血離絃不堪聽一聽三四絶世途
非一險俗慮各千結¶有客步大方驅車獨迷轍故人韓
與李逸翰雙皎潔哀哉摧折歸¶贈詞縦横設徐方國號
在元戎天下傑禰生投刺遊王粲吟詩謁¶髙情無遺照
朗抱開曉月有土不埋寃有讎皆為雪願為直草木¶永
向君地列願為古琴瑟永向君地發欲識丈夫志曽將
孤劒說
<pb:KR4h0024_WYG_015-22a>
　　送狄宗亨　　　　　　　　王昌齡¶
秋在水清山暮蟬洛陽樹色鳴臯烟送君歸去愁不盡
又惜空度¶涼風天<md:KR4h0024_SBCK_015-10b>¶　　送孟浩然之廣陵　　　　　李　白¶
故人西辭黄鶴樓烟花三月下揚州孤帆逺影碧山盡
唯見長江¶天際流¶
　　送客　　　　　　　　　　陳子昻¶
故人洞庭去楊栁春風生相送河洲晩蒼茫别思盈白
<pb:KR4h0024_WYG_015-22b>
蘋已堪把¶緑芷復含榮江南多桂樹歸客贈生平¶
　　送唐次　　　　　　　　　武元衡¶
都門去馬嘶灞水東流淺青槐驛路長白日離亭晩望
望烟景微¶草色行人逺¶
　　送皇甫湜赴舉　　　　　　馬　異¶
馬蹄聲特特去入天子國借問去是誰秀才皇甫湜含
吐一腹文¶八音兼五色主文有崔李郁郁為朝德青銅
鏡必明朱絲繩必直¶稱意太平年願子長相憶
<pb:KR4h0024_WYG_015-23a>
　　送張宗原　　　　　　　　姚　合<md:KR4h0024_SBCK_015-11a>¶東門送客道春色如死灰一客失意行十客顔色低住
者既無家¶去者又非歸愁窮一成疾百藥不可治子賢
我且愚命分不合齊¶誰開蹇躓門日日同遊栖子行何
所之切切食與衣誰能買仁義¶令子無寒飢野田不生
草四向生路歧士人甚商賈終日須東西¶鴻雁春北去
秋風復南飛勉君向前路無失相見期¶
　　送綦毋&KR0343;落第還鄉　　　　王　維
<pb:KR4h0024_WYG_015-23b>
聖代無隠者英靈盡來歸遂令東山客不作顧采薇既
至君門逺¶孰云吾道非江淮度寒食京兆縫春衣置酒
長亭送同心與我違¶行當浮桂棹未幾拂荆扉逺樹帶
行客孤村當落暉吾謀適不用¶勿謂知音稀¶
　　送暨道士還玉清　　　　　李　頎¶
仙官有名籍度世吳江濱大道本無我青春長與君中
州俄已到¶至理得而聞明主降黄屋時人看白雲空山
何窈窕三秀日氛氳¶遂此留書客超遙烟駕分<md:KR4h0024_SBCK_015-11b>¶
<pb:KR4h0024_WYG_015-24a>
　　淇上别趙仙舟　　　　　　王　維¶
相逢方一笑相送還成泣祖席己傷離荒城復愁入天
寒逺山靜¶日暮長江急解纜君已遙望君空佇立¶
　　送沈秀才下第東歸　　　　賈　¶島
曲言惡者誰恱耳如彈絲直言好者誰刺耳如長錐沈
生才俊秀¶心腸無邪欺君子忌茍合擇交如求師毁出
嫉夫口騰入禮部闈¶下第子不恥遺才人恥之東歸家
堂逺掉轡時參差浙雲近吳見¶汴栁接楚垂明年春光
<pb:KR4h0024_WYG_015-24b>
别迴首不復疑¶
　　崔九弟欲往南山　　　　　　王　維¶
城隅一分手幾日還相見山中有桂花莫待花如霰¶
　　崔九欲往南山馬上口號與别　裴　迪¶
歸山深淺去須盡邱壑美莫學武陵人蹔遊桃源裏¶
　　留别　　　　　　　　　　崔興宗¶
駐馬欲分襟清寒御溝上前山景氣佳獨往還惆悵<md:KR4h0024_SBCK_015-12a>¶　　贈别沈四逸人　　　　　　髙　適
<pb:KR4h0024_WYG_015-25a>
沈侯未可測其況信浮沈十載常獨坐幾人知此心乗
舟蹈滄海¶買劍投黄金世務不足煩有田西山岑我行
遇知已遂得開清襟¶何意閫閾間沛然江海深疾風掃
秋樹濮上多鳴砧耿耿罇酒前¶聫雁飛愁隂平生重離
别感激對孤琴¶
　　送豆盧策歸别墅　　　　　孟　郊¶
短松鶴未巢髙石雲始棲君為蕭灑去性與雲鶴齊力
買奇險地¶手開清淺溪身披薜蘿襟山陟莓苔梯一巻
<pb:KR4h0024_WYG_015-25b>
冰雪文避俗常自攜¶
　　送栁淳入闗¶
青山輾為塵白日無閒人自古推髙車争利西入秦王
門與侯門¶待富不待貧空齎一束書獨去誰相親¶
　
　
　
　唐文粹巻十五上<md:KR4h0024_SBCK_015-13a>¶
<pb:KR4h0024_WYG_015-26a>
欽定四庫全書
　唐文粹巻十五下¶
　　　　　　　　　　　　宋　姚鉉　編¶
　　詩辛(揔六十六首/)¶
　　　古調歌篇四¶
　　　行役二十¶
　　　　歧路(鮑溶/)
　　　　秋入關(賈馳/)
<pb:KR4h0024_WYG_015-26b>
　　　　晨裝行(歐陽詹/)
　　　　蜀道後期(張說/)¶
　　　　蜀中將歸留辭韋相公(歐陽詹/)¶
　　　　襄陽路逢寒食(張說/)
　　　　巡邊在河北作¶
　　　　奉和左司員外先赴長安逢立春日贈韋侍
　　　　郎等諸公(孫逖/)¶
　　　　初發太原至途中寄太原所思(歐陽詹/)
<pb:KR4h0024_WYG_015-27a>
　　　　西還至散關荅喬補闕(陳子昻/)¶
　　　　剡溪行却寄新别者(朱倣/)¶
　　　　早發龍且館舟中寄東海李司倉鄭司戸(獨/)
　　　　(孤及/)<md:KR4h0024_SBCK_015-13b>¶　　　　曉發(賀知章/)
　　　　月夜江行(權徳輿/)
　　　　江行四首
　　　　江行(栁中庸/)
<pb:KR4h0024_WYG_015-27b>
　　　懐寄二十七
　　　　新都南亭别郭大元振(盧崇道/)
　　　　寄侍御従舅(權德輿/)
　　　　秋莫山中寄李益端公(鮑溶/)
　　　　寄趙七侍御因叙疇年之素寄懐於篇(李華/)
　　　　偶題安州浮雲寺樓寄湖州張郎中(杜牧/)
　　　　魏州従事寄耿拾遺(姚合/)
　　　　洪州客舍寄栁博士芳(薛業/)
<pb:KR4h0024_WYG_015-28a>
　　　　岳州張史君與王都督别詩二首因遙申和
　　　　(韋嗣立/)
　　　　留别袁丞(王昌齡/)
　　　　舟中懐閻士和(釋皎然/)
　　　　秋山寄陳讜言(王昌齡/)
　　　　海上寄蕭五(獨孤及/)
　　　　懐鄭洎(孟遲/)
　　　　杼山禪居寄贈東溪吳處士(釋皎然/)
<pb:KR4h0024_WYG_015-28b>
　　　　寄廬山隠者(楊衡/)
　　　　春夢(岑參/)
　　　　贈逺(陸龜䝉/)
　　　　河梁别(馬戴/)¶
　　　　有所思(盧仝/)
　　　　寄逺(李白/)¶
　　　　寄逺(賈島/)
　　　　怨情(李白/)
<pb:KR4h0024_WYG_015-29a>
　　　　生别離(白居易/)
　　　　别離(陸龜蒙/)¶
　　　　離怨(張籍/)
　　　春愁(韓琮/)¶
　　　　和贈逺(獨孤及/)¶
　　　失意九¶
　　　　傷歌行(張籍/)
　　　　遷謫江表久未歸(竇參/)
<pb:KR4h0024_WYG_015-29b>
　　　　失志夜坐思歸楚江(孟郊/)
　　　　失意歸吳寄劉侍郎¶
　　　　荅李昌期(楊洵美/)
　　　　莫相疑行(杜甫/)¶
　　　　王夫子(白居易/)
　　　　孟先生詩(韓愈/)¶
　　　　徐十八晦落第(歐陽詹/)¶
　　　疾病三
<pb:KR4h0024_WYG_015-30a>
　　　　温泉莊卧病寄楊七炯(宋之問/)<md:KR4h0024_SBCK_015-14a>¶　　　　夏中詶于逖畢燿問病見贈(獨孤及/)¶
　　　　秋園卧疾呈暉上人(陳子昻/)¶
　　　傷悼七¶
　　　　荅宋主簿兼貽平昔遊舊(盧藏用/)¶
　　　　對酒憶賀監三首(李白/)
　　　　哭𤣥英方干先生(孫郃/)¶
　　　　吊王將軍墓(常建/)
<pb:KR4h0024_WYG_015-30b>
　　　　國殤(孟郊/)¶
　　歧路　　　　　　　　　　鮑　溶¶
北風送微寒徒侣勤逺程憂人席不暖殘月馬上明飄
飄歧路間¶長見日初生重嶂曉色淺踈猿寒啼清人間
多歧路常恐終身行¶迴見四方人車輪無留聲空谷亦
堪隠下田非懶耕古人有遺訓¶飽食非親榮我生禮義
鄉少小見太平聖賢猶羈旅况復非其名¶
　　秋入關　　　　　　　　　賈　馳
<pb:KR4h0024_WYG_015-31a>
河上微風來關頭樹初濕今朝關城吏又見孤客入上
國誰與期¶西來徒自急<md:KR4h0024_SBCK_015-14b>¶　　晨裝行　　　　　　　　　歐陽詹¶
村店月西入山枝&KR0008;鵊聲永裝徹夜席束囊事晨征寂
寂人尚眠¶悠悠天未明豈無偃息心所務前有程¶
　　蜀道後期　　　　　　　　張　¶說
客心争日月來往預期程秋風不相待先至洛陽城¶
　　蜀中將歸留辭韋相公　　　　歐陽詹
<pb:KR4h0024_WYG_015-31b>
寧體即雲構方前恒玉食貧居豈及此要欲懐歸憶在
夢闗山逺¶如流嵗華逼明晨首鄉路迢遞孤飛翼¶
　　襄陽路逢寒食　　　　　　張　說¶
去年寒食洞庭波今年寒食襄陽路不辭著處尋山水
祇畏還家¶落春暮¶
　　巡邊在河北作¶
去年六月西河西今年六月北河北沙塲磧路何為爾
重氣輕生¶知許國人生在世能幾時壯年征戰髮如絲
<pb:KR4h0024_WYG_015-32a>
㑹待安邊報明主作<md:KR4h0024_SBCK_015-15a>¶頌封山也未遲¶
　　奉和左司員外自洛使入京中路先赴長安逢立
　　春日¶贈韋侍郎等諸公　　　孫　逖¶
拜郎登省闥奉使馳車乗遙瞻使者星便是南宫應臺
妙時放言¶皇華德彌稱二陜聴風謠三秦望形勝此中
睽友益是日多詩興¶寒盡嵗隂催春歸物華證¶
忽覩雲間數雁迴更逢山上花正開河邊淑氣迎芳草
林下輕風¶待落梅秋憲府中髙唱入春卿署裏和聲來
<pb:KR4h0024_WYG_015-32b>
共言東閤招賢地自¶有西征謝傅才¶
　　初發太原途中寄太原所思　歐陽詹¶
鷗鳥覺漸逺迴頭長路塵髙城已不見況復城中人去
意自未甘¶居情諒猶辛五原東北晉千里西南秦一履
不出門一車無停輪¶流萍與繫匏早晩期相親¶
　　西還至散關荅喬補闕　　　陳子昻<md:KR4h0024_SBCK_015-15b>¶葳㽔蒼梧鳳嘹唳白露蟬羽翰本非匹結交何獨全昔
君事胡馬¶余得奉戎旃攜手同沙塞關河緬幽燕芳歲
<pb:KR4h0024_WYG_015-33a>
幾陽止白日屢徂遷¶功業雲臺薄平生玉佩捐歎此南
歸日猶聞北戍邊代水不可陟¶巴江亦潺湲攬衣度函
谷銜涕望秦川蜀門自兹始雲山方浩然¶
　　剡溪行却寄新别者　　　　朱　倣¶
潺湲寒谿上自此成離别迴首望歸人移舟逢暮雪頻
行識草樹¶漸老傷年髮唯有白雲心為向東山月¶
　　早發龍且館舟中寄東海李司倉鄭司户
　　　　　　　　　　　　　　獨孤及
<pb:KR4h0024_WYG_015-33b>
沙禽相呼曙色分漁浦鳴桹十里聞正當秋風度楚水
況值逺道¶傷離羣津頭却望後湖岸别處已隔東山雲
亭艫目送北歸翼惜¶無瑤華持寄君¶
　　曉發　　　　　　　　　　賀知章¶
故鄉杳無際江臯聞曙鐘始見沙上鳥猶埋雲外峯¶
　　月夜江行　　　　　　　　權德輿<md:KR4h0024_SBCK_015-16a>¶扣舷不能寐浩露清衣襟彌傷孤舟夜逺結萬里心幽
興惜遙草¶素懐寄鳴琴三奏月初上寂寥寒江深
<pb:KR4h0024_WYG_015-34a>
　　江行四首¶
　　　曉¶
曉風摇五兩殘月映石壁稍稍曙光開片帆在空碧¶
　　　書¶
孤舟漾暖景獨鶴下秋空安流日正晝浄渌天無風¶
　　　晩¶
古樹夕陽盡空江暮靄收寂寞扣舷坐獨生千里愁¶
　　　夜
<pb:KR4h0024_WYG_015-34b>
猿聲到枕上愁夢紛難理寂寂深夜寒清霜落秋水¶
　　江行　　　　　　　　　　栁中庸¶
繁隂乍隠洲落葉初飛浦蕭蕭楚客帆暮入寒江雨¶
　　新都南亭别郭大元振　　　盧崇道<md:KR4h0024_SBCK_015-16b>¶竹徑女蘿蹊蓮洲文石隄静深人俗斷尋玩往還迷碧
潭秀初月¶素林驚夕棲褰幌納鳥侣罷琴聽猿啼佳辰
改宿昔勝寄坐睽攜¶長懐賞心愛如玉復如珪¶
　　寄侍御従舅(初免職歸東山/)　　權德輿
<pb:KR4h0024_WYG_015-35a>
靡靡南軒蕙迎風轉芬滋落落幽澗松百尺無附枝世
物自多故¶達人心不羈偶陳幕中畫未負林間期感恩
従慰薦循性難縶維¶野鶴無俗質孤雲多異姿清泠松
露泫照灼巖花遲終當稅塵駕¶來就東山嬉¶
　　秋暮山中寄李益端公　　　　鮑　溶¶
舊事與日逺酒花仍舊香前年繡衣客此節過此堂侍
臣不自髙¶笑解繡衣裳眠雲有餘態入鳥不亂行我恐
雲嵐色損君鞍馬光¶君言此何言今日皆異鄉明日非
<pb:KR4h0024_WYG_015-35b>
今日下山道路長一従下山去¶天地再炎涼此期果難
得夢君馬𤣥黄¶
　　寄趙七侍御自餘干谿行經弋陽至上饒山川幽
　　麗思<md:KR4h0024_SBCK_015-18a>¶與雲卿同遊邈不可得因叙疇年之素寄懐
　　於篇　　　　　　　　　　李　華
搖槳曙江流江晴山復重心愜賞未足川迴失前峰凌
灘出極浦曠若天地通君陽青嵯峨開坼混元中九潭
魚龍窟仙成羽人宫隂奥潛鬼物精光動煙空𤣥猿啼
<pb:KR4h0024_WYG_015-36a>
深靘(千定反楚越謂/竹樹深者為靘)白鷴戲葱蒙飛湍鳴金石激溜鼓
雷風雨濯萬木鮮霞照千山濃草閒長餘緑花浄落幽
紅渚煙見晨釣山月聞夜舂覆谿窈窕波涵石洶溶溶
丹邱忽聚散素壁相奔衝白日破昏靄靈山出其東勢
排昊蒼上氣壓吳越雄迴頭望雲卿此恨發吾衷昔日
蕭邵遊四人纔成童(華與趙七侍御驊故蕭十功曹穎/士故邵十六軫未冠遊太學皆苦)
(貧共弊同年三人登科相/次典校邵後三人及第也)屬詞慕孔門入仕希上公緯
卿陷非罪折我昆吾鋒(邵字緯卿以寃/横貶卒南中)茂挺獨先覺拔
<pb:KR4h0024_WYG_015-36b>
身渡京虹斯人謝明代百代墜鵷鴻(蕭天寶末知亂棄/官往江東殯𦵏先)
(人逝于/江南)世故墜横流與君哀路窮(逆胡陷兩京華/與趙受辱賊中)相顧
無死節蒙恩逐殊封(華貶杭州司功趙/貶泉州晉江尉)天波洗其瑕朱
衣備朝容(華承恩累遷尚書/郎趙拜補闕御史)一别凡十年豈期復相従
餘生得攜手遺此兩孱翁¶羣遷失鸎羽後凋惜長松衰
旅難重别悽悽滿心胷遇勝悲獨遊¶貪奇悵孤逢禽尚
彼何人胡為束樊籠吾師度門教投弁躡遐蹤¶
　　題安州浮雲寺樓寄湖州張郎中
<pb:KR4h0024_WYG_015-37a>
　　　　　　　　　　　　　　杜　牧¶
去夏疎雨餘同倚朱欄語當時樓下水今日到何處恨
如春草多¶事與孤鴻去楚岸栁何窮别愁紛若絮¶
　　魏州従事寄耿拾遺　　　　姚　合¶
少在兵馬間長還繫戎職雞飛不得逺豈要生羽翼三
年城中遊¶與君最相識應知我衷腸不茍念衣食主人
樹勲名欲滅天下賊¶愚雖乏智謀願陳一夫力人生須
氣健飢凍縛不得睡當一席寛覺¶乃千里窄古人不懼
<pb:KR4h0024_WYG_015-37b>
死所懼死無益至交不可合一合難離拆君¶嘗相勸勉
苦語毒胷臆百年心知聞誰限河南北¶
　　洪州客舍寄栁博士(芳/)　　　　薛　業¶
去年燕巢主人屋今年花發路傍枝年年為客不到舍
舊國存亡<md:KR4h0024_SBCK_015-18b>¶那得知胡塵一起天下亂何處春風無别離¶
　　予昔忝省閣與岳州張使君潭州王都督同官聨
　　事後¶承朝譴各自東西張公與王都督别詩二首
　　情頗殷切¶予覽以歎因遙申和云
<pb:KR4h0024_WYG_015-38a>
　　　　　　　　　　　　　　韋嗣立¶
茂先王佐才作牧楚江隈登樓正欲賦復遇仲宣來黄
鵠飛將逺¶雕龍文為開寧知昔聨事聽曲有餘哀¶
昔時陪二賢纓冕㑹神仙一去馳江海相逢共播遷無
因千里駕¶忽覩四愁篇覽諷歎何已歎終徒愴然¶
　　留别武陵袁丞　　　　　　王昌齡¶
皇恩蹔遷謫待罪逢知已従此武陵谿孤舟二十里桃
花遺古岸¶金澗流春水誰識馬將軍忠貞抱生死
<pb:KR4h0024_WYG_015-38b>
　　舟行懐閻士和　　　　　　釋皎然¶
二月湖南春草遍横山渡口花如霰相思一日在孤舟
空見歸雲¶三兩片<md:KR4h0024_SBCK_015-19a>¶　　秋山寄陳讜言　　　　　　王昌齡¶
巖間寒事早衆山木己黄北風何蕭蕭兹夕露為霜感
激不能寐¶中宵時慨慷黄蟲初悲鳴𤣥鳥去我梁獨卧
時易晩離羣情更傷¶思君若不及鴻雁今南翔¶
　　海上寄蕭五　　　　　　　獨孤及
<pb:KR4h0024_WYG_015-39a>
朔風剪塞草寒露日夜結行行届瀛壖歸思生暮節驛
樓見萬里¶延首望遼碣逺海入大荒平蕪際窮髮舊國
在夢想故人且胡越¶契濶阻風期荏苒成雨别海西望
京口兩地各天末索居動經秋¶載笑知曷月日窮南望
盡唯見飛鳥滅音塵未易得何以慰飢渴¶
　　懐鄭洎　　　　　　　　　孟　¶遲
風蘭舞幽香雨葉墮寒滴美人來不來前山看向夕¶
　　杼山禪居寄東谿吳處士　　　釋皎然
<pb:KR4h0024_WYG_015-39b>
青雲何潤澤下有賢人隠路入菱湖深跡與黄鶴近野
風吹白芷¶山月搖清軫詩祖吳叔庠到君才不盡身當
青山秀(詩曰家住青山下青山有/<md:KR4h0024_SBCK_015-19b>¶吳均故宅後改為吳均山)文體多郢聲澄徹湘
水碧泬寥楚天清時人格不同¶至今罕知名昔賢敦師
友此道獨君行既得廬霍趣乃髙雷逺情¶别時春風多
掃盡雪山雪為君中夜起孤坐石上月悠然遺塵想¶邈
矣達性說故人不在兹幽桂惜未結¶
　　㝛吉祥寺寄廬山隠者　　　楊　衡
<pb:KR4h0024_WYG_015-40a>
風鳴雲外鐘鶴㝛千年松相思杳不見月出山重重¶
　　春夢　　　　　　　　　　岑　¶參
洞房昨夜春風起遙憶美人湘江水枕上片時春夢中
行盡江南¶數千里¶
　　贈逺　　　　　　　　　　陸龜䝉¶
茱萸匣中鏡欲照心還懶本是細腰人别來羅帶緩従
君出門後¶不奏雲和管妾思冷如簧時時望君暖心期
夢中見路永魂夢短¶怨坐泣西風秋窻月華滿
<pb:KR4h0024_WYG_015-40b>
　　河梁别　　　　　　　　　馬　戴<md:KR4h0024_SBCK_015-20a>¶河梁送别者行哭半非親此地足征戰胡天多殺人金
罍照離席¶寶瑟凝殘春¶
　　有所思　　　　　　　　　盧　仝¶
當時我醉美人家美人顔色嬌如花今日美人棄我去
青樓珠箔¶天之涯娟娟常娥月三五二八盈又缺翠眉蟬鬢
生别離一望一見心¶斷絶心斷絶幾千里夢中醉卧巫
山雲覺來淚滴湘江水湘江兩¶岸花木深美人不見愁
<pb:KR4h0024_WYG_015-41a>
人心含愁更奏緑綺琴調髙絃絶無知音¶美人兮美人
不知為暮雨兮為朝雲相思一夜梅花發忽到窻前¶疑
是君¶
　　寄逺　　　　　　　　　　李　白¶
美人在時花滿堂美人去後空餘牀牀中繡被巻不寢
至今三載¶聞餘香香亦竟不滅人亦竟不來相思黄葉
落白雪濕青苔¶
　　寄逺　　　　　　　　　　賈　¶島
<pb:KR4h0024_WYG_015-41b>
别腸多鬱紆豈能肥肌膚始知相結密不及相結疎踈
别恨應少<md:KR4h0024_SBCK_015-20b>¶密離恨難袪門前南流水中有北飛魚魚飛
向北海可以寄逺書¶不惜寄逺書故人今在無况此數
尺身阻彼萬里途自非日月光¶難以知子軀¶
　　怨情　　　　　　　　　　李　白¶
新人如花雖可寵故人似玉由來重花性飄揚不自持
玉心皎潔¶終不移故人昔新今尚故還見新人有故時
請看陳后黄金屋寂¶寂珠簾生網絲
<pb:KR4h0024_WYG_015-42a>
　　生别離　　　　　　　　　白居易¶
食蘖不易食梅難蘗能苦兮梅能酸未如生别之為難
苦在心兮¶酸在肝晨雞載鳴殘月沒征馬重嘶行人出
迴看骨肉哭一聲梅¶酸蘗苦甘如蜜黄河水白黄雲秋行
人河邉相對愁天寒野曠何¶處宿棠梨葉戰風颼颼生離
别憂從中来無斷絶憂積心勞血氣¶衰未年三十生白髪¶
　　别離　　　　　　　　　　陸龜䝉<md:KR4h0024_SBCK_015-21a>¶丈夫非無淚不灑離别間仗劍對樽酒恥為游子顔蝮
<pb:KR4h0024_WYG_015-42b>
蛇一螫手¶壯士疾解腕所志在功名離别何足歎¶
　　雜怨　　　　　　　　　　張　籍¶
切切重切切秋風桂枝折人當少年嫁我常少年别念
君非征行¶年年長逺途妾身甘獨殁髙堂有舅姑山川
豈遥逺行人自不返¶
　　春愁　　　　　　　　　　韓　琮¶
金烏長飛玉兔走青鬢長青古無有秦蛾十六語如絃
未解貪花¶惜楊栁吴魚嶺雁無消息水盻蘭情别来久
<pb:KR4h0024_WYG_015-43a>
勸君年少莫遊春暖¶風遲日濃如酒¶
　　和贈逺　　　　　　　　　獨孤及¶
憶得去年春風至中庭桃李暎璅窻美人挾瑟對芳樹
玉顔亭亭¶與花雙今年新花如舊時去年美人不在兹
借問離居恨深淺秖¶應獨有庭花知¶
　　傷歌行　　　　　　　　　張　籍<md:KR4h0024_SBCK_015-21b>¶黄門詔下促收捕京兆尹繫御史府出門無復部曲隨
親戚相逢¶不容語辭成謫尉南海州受命不得須臾留
<pb:KR4h0024_WYG_015-43b>
身著青衫騎惡馬東¶門之東無送者郵夫防吏急喧驅
往往驚墮馬蹄下長安里中荒¶大宅東門己除十二㦸
髙堂舞榭鏁管弦美人遙望西南天¶
　　遷謫江表久未歸　　　　　竇　¶參
一自經放逐徘徊無所従便為出山雲不隨飛去龍名
豈不欲保¶歸豈不欲早茍無三月資難適千里道離心
與羈思終日常草草¶人生年幾齊憂苦則先老誰能假
羽翼使我暢懐抱
<pb:KR4h0024_WYG_015-44a>
　　失志夜坐思歸楚江　　　　孟　郊¶
夜學曉未休苦吟神鬼愁如何不自閒心與身為讎死
辱片時痛¶生辱長年羞青桂無直枝碧江思舊遊¶
　　失意歸吳寄劉侍郎¶
自念西上身忽隨東歸風長安日下影又落江湖中離
婁豈不明¶子野豈不聰至寶非眼别至音非耳通因緘
俗外辭逺寄髙天鴻<md:KR4h0024_SBCK_015-22a>¶　　荅李昌期　　　　　　　　楊洵美
<pb:KR4h0024_WYG_015-44b>
三山載羣仙峩峩鹹浪中霞衣翦不得此路安可従我
生亦何事¶出門如飛蓬白日又黄昏所悲瑤草空蟲聲
故鄉夢枕上禾黍風¶吾道如未喪天運何時通¶
　　莫相疑行　　　　　　　　杜　甫¶
男兒生無所成頭皓白牙齒欲落真可惜憶獻三賦蓬
萊宫自怪¶一日聲烜赫集賢學士如堵牆觀我落筆中
書堂往時文彩動人¶主今日飢寒趨路傍晩將末契託
年少當面輸心背面笑寄謝悠¶悠世上兒莫爭好惡莫
<pb:KR4h0024_WYG_015-45a>
相疑¶
　　王夫子　　　　　　　　　白居易¶
王夫子送君為一尉東南三千五百里道途雖逺位雖
卑月俸猶¶堪活妻子男兒口讀古人書束帶歛手來従
仕近將徇禄給一家¶逺則行道佐時理行道佐時須待
命委身下位無為恥命茍未來¶且求食官無髙卑及逺
邇男子上既未能濟天下下又不至飢寒<md:KR4h0024_SBCK_015-22b>¶死吾觀九品
至一品其間氣味都相似紫綬朱衣青布衫顔色不¶同
<pb:KR4h0024_WYG_015-45b>
而已矣王夫子别有一事欲勸君遇酒逢花且歡喜¶
　　孟先生詩　　　　　　　　韓　愈¶
孟生江海士古貌又古心嘗讀古人書謂言古猶今作
詩三百首¶窅然咸池音騎驢到京國欲知薰風琴豈識
天子居九重鬱沈沈¶一門百夫守無籍不可尋晶光蕩
相射旗㦸翩以森遷延乍郤走¶驚怪靡自任舉頭看白日
泣涕下沾襟朅來遊公卿莫肯低華簮¶諒非軒冕族應
對多差參萍蓬風波急桑榆日月侵奈何従進士¶此路
<pb:KR4h0024_WYG_015-46a>
轉嶇嶔異質忌處羣孤芳難寄林誰憐松桂性競愛桃
李隂¶朝悲辭樹葉夕感歸巢禽顧我多慷慨窮簷時見
臨清宵静相對¶髮白恥苦吟採蘭赴幽念𦕈然望東南
秦吳修且阻兩地無數金¶我論徐方牧好古天下欽竹
實鳳所食德馨神所歆求觀衆邱小¶必上泰山岑求觀
衆流細必泛滄溟深子其聽我言可以當所箴¶既獲則
思返無為久滯滛卞和試三獻期子在秋碪<md:KR4h0024_SBCK_015-23a>¶　　徐十八晦落第　　　　　　歐陽詹
<pb:KR4h0024_WYG_015-46b>
嘉榖不夏熟大器當晩成徐生異凡鳥安得非時鳴汲
汲有攸為¶驅驅無本情懿哉蒼梧鳳終見排雲征¶
　　溫泉莊卧病寄楊七炯　　　　宋之問¶
多病卧兹嶺寥寥倦幽獨賴有嵩邱山髙枕長在目兹
山棲靈異¶朝夜翳雲族是日濛雨晴返景入巖谷羃羃
縁澗草菁菁山下木¶此意方無窮環顧悵林麓伊洛何
悠漫洲源信重複夏餘鳥獸蕃¶秋末禾黍熟秉願守樊
圃歸閒欣藝牧惜無載酒人徒把涼泉掬
<pb:KR4h0024_WYG_015-47a>
　　夏中詶于逖畢燿問病見贈　　獨孤及¶
救物智所昧學仙願未従行藏兩乖角蹭蹬風波中淪
跡未攄念¶卧痾非養蒙閉闗涉兩旬羈思浩無窮鸑鷟
何處來雙舞下碧空¶離别隔雲雨惠然此相逢把手賀
疾間舉杯欣酒濃新詩見久要¶清論激深衷髙館舒夏
簟開門延微風火雲赫嵳峩日暮千萬峰¶遙指故山笑
相看撫號鐘聲和由心親事感知氣同出處未易料<md:KR4h0024_SBCK_015-23b>¶且
歌緩愁容願君崇明德嵗暮如青松
<pb:KR4h0024_WYG_015-47b>
　　秋園卧疾呈暉上人　　　　　陳子昻¶
幽寂曠日遙林園轉清密疲痾澹無豫獨坐泛瑤瑟懐
挾萬古情¶憂虞百年疾緜緜多滯念忽忽每如失緬想
赤松遊髙尋紫庭逸¶勞恡始都喪幽人遂貞吉圖書紛
滿牀山水藹盈室宿昔心所尚¶平生自兹畢願言誰見
知梵筵有同術八月髙秋晩涼風正蕭瑟¶
　　宋侯鳴臯夢趙六予未及報而陳子云亡今追為
　　此詩¶荅宋主簿兼貽平昔舊遊　盧藏用
<pb:KR4h0024_WYG_015-48a>
暮川罕停波朝雲無留色故人琴與詩可存不可識識
心尚可親¶琴詩非故人鳴臯初夢趙蜀國己悲陳感化
傷淪滅魂交昔未申¶冥期失幽報兹理復今晨前嗟成
後泣己矣將何及舊感與新悲¶虛懐疇昔時趙侯鴻寶
氣獨負青雲姿羣有含妙識衆象懸清機¶雄談盡物變
精義解人頤在隂既獨善幽躍目為疑踠彼千里足¶傷
哉一尉欺陳生富清理卓犖兼文史思縟巫山雲調逸
岷江水<md:KR4h0024_SBCK_015-24a>¶鏗鏘哀忠義感激懐知已負劍登薊門孤遊入
<pb:KR4h0024_WYG_015-48b>
燕市浩歌去京國¶歸守西山趾幽居探元化立言見千
祀埋没經濟情良圖竟云已¶坐憶平生遊十載懐嵩邱
題書滿古壁採藥遍巖幽子微化金鼎¶僊笙不可求榮
哉宋與陸名宦美中州存亡一睽阻歧路方悠悠¶自余
事山海及兹人世改傳聞當世榮皆是古人名無復平
原賦¶空餘隣笛聲泣對西州使悲訪北邙塋新墳蔓宿
草舊闕毁殘銘¶為君成此曲因言寄友生黙語無窮事
凋傷共此情
<pb:KR4h0024_WYG_015-49a>
　　對酒憶賀監二首(并序/)　　　李　白¶
太子賓客賀監於長安一見呼予為謫仙人因解金龜
換酒為樂¶没後對酒悵然有懐而作是詩¶
四明有狂客風流賀季真長安一相見呼我謫仙人昔
好杯中物¶今為松下塵金龜換酒處却憶淚沾巾¶
狂客歸四明山隂道士迎勅賜鏡湖水為君臺沼榮人
亡餘故宅¶空有荷花生念此杳如夢悽然傷我情<md:KR4h0024_SBCK_015-24b>¶　　重憶一首
<pb:KR4h0024_WYG_015-49b>
欲向江東去定將誰舉杯稽山無賀老却棹酒船迴¶
　　哭𤣥英方干先生　　　　　孫　郃¶
斗牛文星落知是先生死湖上聞哭聲門前見彈指官
無一寸禄¶名傳千萬里死著紙衣裳生誰念朱紫我心
痛其語淚落不能巳¶猶喜韋補闕揚名獻天子¶
　　弔王將軍基　　　　　　　常　建¶
嫖姚北伐時深入强千里戰餘落日黄軍敗鼔聲死常
聞漢飛將¶可奪單于壘今與山鬼隣殘兵哭遼水
<pb:KR4h0024_WYG_015-50a>
　　國殤　　　　　　　　　　孟　郊¶
徒言人最靈白刃亂縦横誰言當春死不及羣草生堯
舜宰乾坤¶器農不器兵秦漢盜山岳鑄殺不鑄耕天地
莫生金生金人起争¶
　
　
　
　
<pb:KR4h0024_WYG_015-50b>
　
　
　
　
　
　
　
　
