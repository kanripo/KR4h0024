# -*- mode: mandoku-view; -*-
#+TITLE: 唐文粹
#+DATE: 2015-09-11 21:27:11.977422
#+PROPERTY: ID KR4h0024
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 15
#+PROPERTY: FILE SB04n0194-015唐文粹-卷第十五上.
<pb:KR4h0024_SBCK_015-1a>¶
重校正唐文粹卷第十五之上¶
　　　　　　　　　　　　吳興姚　鉉　纂¶
　詩庚(揔五十九首)¶
　古調歌篇三¶
　　懷古十二¶
　　　四皓詩(李白)頴陽東谿懷古(崔曙)¶
　　　登郭隗臺(皇甫松)歸沛縣道中晚泊留侯城(劉長/卿)¶
　　　鴻門醼(王轂)古泉驛(張說)¶
　　　嚴陵釣臺下作(權德輿)吳中懷古(劉駕)¶
　　　故絳行(杜頠)郢城懷古(李百藥)¶
　　　題西施浣紗石(胡幽眞)鄴城懷古(孟雲卿)¶
　　懷賢十¶
　　　三君詠三首(髙適)七愛詩六首(皮日休)¶
　　　陽城驛(元稹)¶
<pb:KR4h0024_SBCK_015-1b>¶
<pb:KR4h0024_SBCK_015-1b>¶
　　　送李觀韓愈別兼獻張徐州(孟郊)¶
　　　送狄宗亨(王昌齡)送孟浩然之廣陵(李白)¶
　　　送客(陳子昻)送唐次(武元衡)¶
　　　送皇甫湜赴舉(馬異)送張宗原(姚合)¶
　　　送綦毋濳落第還郷(王維)送暨道士還玊清(李頎)¶
　　　淇上別趙仙舟(王維)送沈秀才下第東歸(賈㠀)¶
　　　崔九第欲徃南山(王維)同前(裴迪)¶
　　　贈別沈四逸人(高適)留別王維(翟興宗)¶
　　　送豆盧䇿歸別墅(孟郊)送柳淳入關¶
　　　　四皓詩　李白¶
白髪四老人昻藏南山側偃卧松雪間冥翳不可識雲窻拂靑靄¶
石壁橫翠色龍虎方戰爭於焉自休息秦人失金鏡漢祖昇紫極¶
隂虹濁太陽前星遂淪匿一行佐明聖歘起生羽翼功成身不居¶
舒卷在&KR0336;臆窅㝠合元化茫昧信難測飛聲塞天衢萬古仰遺跡¶
<pb:KR4h0024_SBCK_015-2a>¶
　　　　頴陽東谿懷古　崔曙¶
靈谿氛霧歇皎鏡清心顔空色不映水秋聲多在山世人乆踈曠¶
萬物皆自閑白鷺寒更浴&KR0012;雲晴未還昔時讓王者此地閉玄關¶
無以躡髙歩凄涼林壑間¶
　　　　登郭隗臺　皇甫松¶
燕相謀在兹積金黃巍巍上者欲何顔使我千載悲¶
　　　　歸沛縣道中晩泊留侯城　劉長卿¶
訪古此城下子房安在哉白雲去不返危堞空崔巍伊昔楚漢時¶
頗聞經濟才運籌風塵下能使天地開蔓草日巳積長松日巳摧¶
功名滿靑史祠廟唯蒼苔百里暮程逺&KR0012;舟川上迴進㠶東風便¶
轉岸前山來楚州澹相引沙鷗閑不猜扣舩從此去延首仍徘徊¶
　　　　鴻門醼　王轂¶
寰海沸兮爭戰苦風雲愁&KR0006;㑹龍虎四百年漢欲開基項莊一劒¶
何虛舞殊不知人心去&KR0064;秦天意歸真主項王足底踏漢土席上¶
<pb:KR4h0024_SBCK_015-2b>¶
相㸔渾未悟¶
　　　　古泉驛(於陵仲子宅也)張說¶
昔聞陵仲子守義辭三公身賃妻織屨樂亦在其中豈無窮賤苦¶
羞與傾巧同長白臨河上於陵入濟東我今行至此感歎石泉空¶
　　　　嚴子陵釣臺下作　權德輿¶
絶頂聳蒼翠清湍石磷磷先生晦其中天子不得臣心靈棲顥元¶
纓冕猶緇塵不樂禁中卧却歸江上春潛驅東漢風日使薄者醇¶
焉用佐天下持此報故人則知大賢心不獨私其身弛張有&KR0055;致¶
耕釣陶天眞柰何清風後擾擾論屈伸交情同市道利欲相紛綸¶
我行訪遺臺仰古懷逸民矰繳鴻鵠逺雪霜松桂新江流去不窮¶
山色凌秋旻人世自今古清輝照無垠¶
　　　　吳中懷古　劉駕¶
勾踐飲膽日吳王酒滿盃笙歌入海雲聲自姑蘇來西施舞&KR0004;罷¶
侍兒整金箆衆女不敢妬自比泉下泥越皷聲騰騰吳王隔黃池¶
<pb:KR4h0024_SBCK_015-3a>¶
難將甬東地更學㑹稽棲¶
　　　　故絳行　杜頠¶
君不見銅鞮觀數里城池巳蕪漫君不見祈禠宫幾重臺榭亦微¶
濛介馬兵車全盛時歌童舞女妖艶姿一代繁華皆共絶九原唯¶
望塜纍纍¶
　　　　郢城懷古　李百藥¶
客心悲莫序登墉瞰平陸林澤窅芊綿山川鬱重複王公資設險¶
名都距江隩方城疑北門溟海窮南服長䇿挫吳豕雄圖競周鹿¶
大蒐雲夢崦壯觀章華築人世更不競西師日侵蹙運圯屬驅馳¶
時屯恣&KR0251;扑莫救夷陵火無復秦庭哭鄢郢遂丘墟風塵俄惨黷¶
狐兎時遊踐霜露日霑沐釣渚故地平神臺層字覆陣雲埋夏首¶
窮隂慘荒谷悵矣洲壑遷悲哉年祀倐雖異三春望終傷千里目¶
　　　　題西施浣紗石　胡幽貞¶
一朝入紫宫萬古遺芳塵至今溪邉花不敢嬌青春¶
<pb:KR4h0024_SBCK_015-3b>¶
　　　　鄴城懷古　孟雲卿¶
朝發淇水南將尋北燕路魏家舊城闕寥落無人住伊昔天地屯¶
曹公獨中據羣臣將北面白日忽西暮三臺竟寂寥萬世難長固¶
雄豪安在哉衰草霑霜露崔巍長河北尚見應劉墓古樹藏龍虵¶
荒茅伏狐兔永懷故池館數子連章句逸興驅山河雄辭變雲霧¶
我行覩遺跡精爽如相遇斗酒將酹君悲風白楊樹¶
　　　　三君詠(并序)髙適¶
開元中適游於魏郡北有故太師鄭公舊館里中有故尚書郭公¶
遺業邑外又有故太守狄公生祠焉覩物増懷遂爲三君詠¶
　　　　魏鄭公(徴)¶
鄭公經綸日隋氏風塵昏濟代取髙位逢時敢直言道光先帝業¶
義激舊君恩寂寞卧龍處英靈千載魂¶
　　　　郭代公(元振)¶
代公實英邁津涯浩難識權兵抗矯徴仗節歸有德縱橫&KR0018;大智¶
<pb:KR4h0024_SBCK_015-4a>¶
顧盻安社稷流落勿重陳懷哉爲悽惻¶
　　　　狄梁公(仁傑)¶
梁公乃貞固勲烈垂竹帛昌言太后朝濳運儲皇䇿待賢開相府¶
共里登方伯至今青雲人猶是門下客¶
　　　　七愛詩(并序)皮日休¶
皮子之志常以眞純自許每謂立大化者必有眞相以房杜爲眞¶
相焉定大&KR0333;者必有眞將以李太尉爲眞將焉傲大君者必有眞¶
隠以盧徵君爲眞隠焉鎭澆俗者必有眞吏以元魯山爲眞吏焉¶
&KR0018;逸氣者必有眞放以李翰林爲眞放焉爲名臣者必有眞才以¶
白太傅爲眞才焉嗚呼吾之道時耶行其事也在乎愛忠矣不時¶
耶行其事也亦在乎愛忠矣茍有心歌詠者豈徒然哉¶
　　　　房杜二相國¶
吾愛房與杜貧賤共聮歩脫身抛亂世䇿杖歸眞主縱橫握中筭¶
左右天下務䯈髒無敵才磊落不世遇美矣名公卿魁然真宰輔¶
<pb:KR4h0024_SBCK_015-4b>¶
黃閣三十年清風一萬古巨業照國史大勲鎮王府遂使後世民¶
至今受陶鑄粤吾少有志敢躡前賢路茍得同其時願爲執鞭豎¶
　　　　李太尉(晟)¶
吾愛李太尉崛起定中原驍雄十萬兵四靣圍國門一戰收三畿¶
一叱散妖氛乗輿旣反正&KR0495;豎爭亡魂巍巍柱天功蕩蕩蓋世勲¶
仁於曹孟德勇過霍將軍丹劵入帑藏靑史傳子孫所謂大丈夫¶
動合驚乾坤所謂聖天子難得忠貞臣下以契魚水上以合風雲¶
百世必一亂千年方一人吾雖翰墨子氣槩敢不羣願以太平頌¶
題向甘泉春¶
　　　　盧徴君(鴻)¶
吾愛盧徵君髙卧嵩山裏百辟未一顧三徵方暫起坦腹對宰相¶
岸幘揖天子建禮門前吟金鑾殿裏醉天下皆哺糟徴君獨絜巳¶
天下皆樂聞徵君獨洗耳天下皆懷羞徵君獨多耻銀黃不妨懸¶
赤紱不妨&KR0013;而於心抱中獨作羲皇地籃轝一云返泥詔褒不巳¶
<pb:KR4h0024_SBCK_015-5a>¶
再㸔緱山雲重酌嵩陽水放曠書裏終逍遥醉中死吾謂伊與周¶
不&KR0002;徴君貴吾謂巢與許不&KR0002;徴君義髙名無階級逸迹絶涯涘¶
万世唐書中逸名不可比粤吾慕眞隠&KR0416;以骨肉累如教不爲名¶
敢有徴君志¶
　　　　元魯山¶
吾愛元紫芝清介如伯夷輦毋遠之官宰邑無&KR0039;疪三年魯山民¶
豐稔不暫飢三年魯山吏淸愼各自持只飲魯山泉只採魯山薇¶
一室氷蘗苦四逺聲光飛退歸舊隱來斗酒入茅茨雞&KR0112;匪家畜¶
琴罇常自怡盡日一菜食窮年一布衣清似匣中鏡直如琴上絲¶
世無用賢人青山生白髭旣卧黔婁衾空立陳寔碑吾無魯山道¶
空有魯山辭所恨不相識援毫空涕&KR0183;¶
　　　　李翰林¶
吾愛李太白身是酒星魄口吐天上文跡作人間客磥砢千丈林¶
澄澈萬尋碧醉中草樂府十幅筆一息召見承明廬天子親賜食¶
<pb:KR4h0024_SBCK_015-5b>¶
醉曽吐御床傲幾觸天澤權臣妬逸才心如斗筲窄失恩出内署¶
海岳甘自適刺謁戴接籬赴宴着穀屐諸矦百歩迎明君九天憶¶
竟遭腐脅疾醉魄歸八極大鵬不可籠大椿不可摘蓬壷不可見¶
姑射不可識五岳爲辭鋒四溟作&KR0336;臆惜哉千萬年此俊不可得¶
　　　　白太傅¶
吾愛白樂天逸才生自然誰爲詞翰器乃是經濟賢欻從浮豔詩¶
作得典誥篇立身百行足爲文六藝全清望逸内署直聲驚諌垣¶
所刺必有思所臨必有傳忘形任詩酒&KR0009;傲遍林泉所望握文柄¶
所希持化權何期遇訾毀中道多左遷天下皆汲汲樂天獨怡然¶
天下皆悶悶樂天獨捨旃髙吟辭兩掖清嘯罷三川處世似&KR0012;鶴¶
遺榮同蛻蟬仕&KR0002;不得志可爲&KR0027;鏡焉¶
　　　　陽城驛　元稹¶
商有陽城驛名同陽道州陽公没巳乆感我淚交流昔公孝父毋¶
行與曽閔儔旣孤善兄弟凡弟和且柔一夕不相見&KR0002;懷三嵗憂¶
<pb:KR4h0024_SBCK_015-6a>¶
遂是不婚娶没齒同衾裯妹夫死他縣遺骨無人收公令季弟徃¶
公與仲弟留相別竟不得三人同逺遊共&KR0018;他郷骨歸來藏故丘¶
棲遲居下邑邑人無苟偷里中競長短來問劣與優官刑一朝耻¶
公短終身羞公亦不遺布人自不盗牛問公何德爾忠信先自修¶
發言當道理不顧黨與讎聲香漸翕習冠蓋&KR0002;雲浮少者從公學¶
老者從公游徃來相告報縣尹與君矦名落公卿口湧如波薦舟¶
天子得聞之書下再三求書中願一見不異旱地蚪何以持爲御¶
駟馬駕安輈公方伯夷操事殷不事周我實唐士庶食唐之田疇¶
我聞天子意安敢專自由來爲諌大夫朝夕侍冕旒希夷惇薄俗¶
密勿獻良籌神醫不言術人瘼曾暗瘳月請諌官俸諸弟相對謀¶
皆曰親戚外酒散目前愁公云不有爾安得此嘉猷施餘盡酤酒¶
客來相獻酬日旰不謀食春深仍弊裘人心良慼慼我樂獨油油¶
眞元歲云暮朝有曲如鈎風波勢奔蹙日月光綢繆齒牙屬爲猾¶
禾&KR0112;暗生蝥豈無司言者肉食吞其喉豈無司標者利柄扼其韝¶
<pb:KR4h0024_SBCK_015-6b>¶
鼻復勢氣塞不可辨薰蕕公雖未顯諌惴惴如患瘤飛章八九上¶
皆&KR0002;珠暗投炎炎日將熾積燎無人抽公乃率其屬決諌同報讎¶
延英殿門外扣閣仍叩頭且曰事不止臣諌誓不休上知不可遏¶
命以美語酬降官司成署俾之爲贅疣姦心不快活擊刺礪戈矛¶
終爲道州去天道意悠悠遂令不言者反以言爲訅喉舌坐成木¶
膺鸇化爲鳩避權如避虎冠豸如冠猴平生附我者詩人稱好逑¶
&KR0059;來一執手恐&KR0002;墜諸溝送我不出户决我不迴眸唯有太學生¶
各具粮與糇咸言公去矣我亦去荒陬公與諸生別歩歩駐行騶¶
有生不可訣行行遇閩甌爲師得如此得爲賢者不道州聞公來¶
皷舞歌且謳昔公居夏邑狎人如狎鶠況自爲刺史豈復援皷桴¶
滋彰一時罷教化天下遒炎瘴不得老英華忽巳愁有鳥哭楊震¶
無兒悲鄧攸唯餘門弟子列樹松與楸今來過此驛&KR0002;弔汨羅洲¶
祠曹諱羊祜此釋何不侔我願避公諱名爲避賢郵此名有深意¶
蔽賢天所尤吾聞玄元教日月冥九幽幽隂蔽翳者永爲幽翳囚¶
<pb:KR4h0024_SBCK_015-7a>¶
　　　　奉同徐侍郎五雲谿新亭重陽宴集作　獨&KR0012;及¶
萬峯蒼翠色&KR0031;谿清淺流巳符東山趣況值江南秋白露天地肅¶
黃花門舘幽山公惜美景肯爲芳罇留五馬照池塘繁絃催獻酬¶
風前孟嘉帽乗興李膺舟騁望傲千古當歌遺四愁豈令永和人¶
獨擅山隂遊¶
　　　　高軒過　李賀¶
華&KR0322;織翠靑如葱金環壓轡揺玲瓏馬蹄隱耳聲隆隆入門下馬¶
氣如虹云是東京才子文章鉅公二十八&KR0043;羅心&KR0336;元精昭昭貫¶
當中殿前作賦聲摩空筆補造化天無功厖眉書客感秋蓬誰知¶
死草生華風我今垂翅附冥鴻他日不羞虵作龍¶
　　　　郡中與諸文士讌集　韋應物¶
兵衛森畵㦸宴&KR0230;凝清香海上風雨至逍遥池閣涼煩痾正消散¶
嘉賔復滿堂自慙居處崇未覩斯民康理㑹是非遣性達形迹忘¶
鮮肥屬時禁&KR0188;果幸見嘗俯飲一盃酒仰聆金玉章神歡體自輕¶
<pb:KR4h0024_SBCK_015-7b>¶
意欲淩風翔吳中盛文史羣彦今汪洋方知大藩地豈曰才賦&KR0416;¶
　　　　淮南秋夜呈周偘　李疑¶
天淨河漢髙夜閑碪杵發清秋急如此離恨應難歇風亂池上螢¶
露光竹門月與君共遊處勿作他郷別¶
　　　　夜飲東亭　宋之問¶
春水鳴大壑皓月吐層岑岑壑景色佳慰我逺遊心闇芳足幽氣¶
驚棲多衆音髙興南山曲長謡橫素琴¶
　　　　讌客詞　張籍¶
上客不用顧金覊主人有酒君莫違請君㸔取園中花地上漸多¶
枝上稀山頭樹緑不見石谿水無風應更碧人人齊醉起舞時誰¶
覺翻衣與倒幘明朝花盡人巳去此地獨來空遶樹¶
　　　　過賈六　蘇晉¶
主人病且閑客來情彌適一酌復一&KR0015;不知日將夕昨来屬歡遊¶
於今盡成昔努力持所趣空名定何益¶
<pb:KR4h0024_SBCK_015-8a>¶
　　　　送渾將軍岀塞　髙適¶
將軍族貴兵且强漢家巳是渾邪王子孫相承在朝野至今部曲¶
燕支下控絃盡用隂山兒臨陣常騎大宛馬銀鞍王勒繡鍪狐毎¶
逐嫖姚破骨都李廣由來先將士衛青未肯學孫吳傳有沙&KR0163;十¶
萬&KR0016;昨日邊庭羽書至城頭&KR0030;角三四聲匣裏寳刀晝夜鳴意氣¶
能甘萬里去辛勤動作一年行黃雲白草無前後朝望旌旗夕刁¶
斗塞下應多俠少年關西不見春楊柳從軍但問所從誰擊劒酣¶
歌當此時逺別無輕繞朝䇿平戎早&KR0009;仲宣詩¶
　　　　送郭大夫再使吐蕃　張說¶
犬戎廢東獻漢使馳西極長䇿間酋渠猜阻自夷殛容髮徂邊歲¶
旌裘弊海色五年一見家妻子不相識武庫兵猶動金方事未息¶
逺圖俟才智苦節輸筋力脫刀贈分手書帶加飡食知君萬里矦¶
立㓛在異域¶
　　　　送張舎人之江東　李白¶
<pb:KR4h0024_SBCK_015-8b>¶
張翰江東去正值秋風時天晴一鴈逺海闊&KR0012;帆遟白日行欲莫¶
滄波杳難期吳洲如見月千里幸相思¶
　　　　吳興送梁&KR0024;闕歸朝賦得荻花　朱長文¶
柳家汀洲孟冬月雲寒水清荻花發一枝特贈朝天人願比蓬萊¶
殿前雪¶
　　　　送周愿判官歸嶺南　姚係¶
早蟬望秋鳴夜琴怨離聲眇然多異感值子江山行由來重義人¶
感激事縱橫徃復念遐阻淹留慕平生晨奔九衢餞莫始萬里程¶
山驛風月樹海門烟霞城易綃泉源近拾翠沙溆明蘭蕙一爲贈¶
貧交空復情¶
　　　　送韓愈從軍　孟郊¶
志士感恩起變衣非變性親賔改舊觀僮僕生新敬坐作羣書吟¶
行爲&KR0012;劒詠始知出處心不失平生正淒淒天地秋凛凛軍馬令¶
驛塵時一飛物色極四淨王師旣不戰廟略盡無競王粲有所依¶
<pb:KR4h0024_SBCK_015-9a>¶
元瑜初應命一章諭檄明百萬心氣定今朝旗皷前笑別大夫盛¶
　　　　送王昌齡赴江寧　岑叅¶
對酒寂不語悵然悲送君明時不得用白首徒攻文國澤從一官¶
滄波幾千里群心滿天闕獨去過淮水舊家冨春渚常憶卧江樓¶
自聞君欲行頻夢南徐州窮巷獨閉門寒燈靜&KR0055;屋北風吹微雪¶
抱被肯同宿君今到京口正值桃花時舟中饒&KR0012;興湖上多新詩¶
潛蚪且深蟠黃鶴舉未晚惜君靑雲氣努力加飱飯¶
　　　　送李十一尉臨谿　常建¶
泠泠花下琴君唱渡江吟天際一帆影預懸離別心以言神僊尉¶
因致瑤華音迴軫撫商調越谿澄碧林¶
　　　　奉送韋起居老舅百日假滿歸嵩陽舊居　權德輿¶
威鳯翔紫氛&KR0012;雲出寥天竒彩與幽姿縹緲皆自然嘗聞陶唐氏¶
亦有巢許全以玆聳風俗豈必効覉牽大君遂群方左史&KR0771;前賢¶
振衣去朝市賜告歸林泉滑和固難乆循性得所便有名皆畏途¶
<pb:KR4h0024_SBCK_015-9b>¶
無事乃真筌舊壑窮杳窱新潭&KR0222;淪漣巖花落又開山月缺復圎¶
輕䇿逗蘿逕幅巾凌翠烟機閑魚鳥狎體和芝术鮮四皓本避難¶
二踈猶待年況今寰海淸復此&KR0066;髪玄顧慙纓上塵未絶區中縁¶
齊竽終自退心&KR0009;嵩峯巓¶
　　　　送從叔簡　孟郊¶
長安離別道宛在東城隅寒草根未死愁人心巳枯促促水上影¶
遥遥天際途生隨昏曉中皆被日月驅北&KR0185;繞山岳南帆指江湖¶
高蹤一超忽千里在須&KR0119;¶
　　　　感別從叔簡再東歸¶
去年車馬道高槐結浮隂下有名利人一人千萬心黃鶴共逺語¶
滄溟無近潯苦苦靜退姿泠泠思歸吟菱唱忽生聽芸書迴望深¶
淸風散言&KR0015;餘花綴衣&KR0109;獨恨魚鳥別一飛將一沉¶
　　　　送弟郢東歸¶
爾去東南夜我無西北夢誰言貧別易貧別愁更重曉色奪明月¶
<pb:KR4h0024_SBCK_015-10a>¶
征人逐群動春風楚濤髙旅榜將誰共¶
　　　　盧十五竹亭送姪偁歸山　楊衡¶
落葉寒擁壁淸霜夜霑石正是憶山時復送歸山客殷勤一樽酒¶
曉月當牎白¶
　　　　送李觀韓愈別兼獻張徐州　孟郊¶
冨別愁在顔貧別愁銷骨&KR0180;磨舊銅鏡畏見新白髪古樹春無花¶
子規啼有血離絃不堪聽一聽三四絶世途非一險俗慮各千結¶
有客歩大方驅車獨迷轍故人韓與李逸翰&KR0031;皎潔哀哉摧折歸¶
贈詞縱横設徐方國號在元戎天下傑禰生投刺遊王粲吟詩謁¶
高情無遺照朗枹開暁月有土不埋&KR0072;有讎皆爲雪願爲直草木¶
永向君地列願爲古琴瑟永向君地發欲識丈夫心曽將&KR0012;劒&KR0003;¶
　　　　送狄宗亨　王昌齡¶
秋在水清山暮蟬洛陽樹色鳴臯烟送君歸去愁不盡又惜空度¶
涼風天¶
<pb:KR4h0024_SBCK_015-10b>¶
　　　　送孟浩然之廣陵　李白¶
故人西辭黃鶴樓烟花三月下楊州&KR0012;帆逺影碧山盡唯見長江¶
天際流¶
　　　　送客　陳子昻¶
故人洞庭去楊柳春風生相送河洲晩蒼茫別思盈白蘋巳堪把¶
緑芷復含榮江南多桂樹歸客贈生平¶
　　　　送唐次　武元衡¶
都門去馬嘶灞水東流淺靑槐驛路長白日離亭晚望望烟景微¶
草色行人逺¶
　　　　送皇甫湜赴舉　馬異¶
馬蹄聲特特去入天子國借問去是誰秀才皇甫湜含吐一腹文¶
八音兼五色主文有崔李郁郁爲朝德靑銅鏡必明朱絲繩必直¶
稱意太平年願子長相憶¶
　　　　送張宗原　姚合¶
<pb:KR4h0024_SBCK_015-11a>¶
東門送客道春色如死&KR0069;一客失意行十客顔色低住者旣無家¶
去者又非歸愁窮一成疾百藥不可治子賢我且愚命分不合齊¶
誰開蹇躓門日日同遊栖子行何所之切切食與衣誰能買仁義¶
令子無寒飢野田不生草四向生路歧士人甚商賈終日須東西¶
鴻鴈春北去秋風復南飛勉君向前路無失相見期¶
　　　　送綦毋濳落第還郷　王維¶
聖代無隱者英靈盡來歸遂令東山客不作顧采薇旣至君門逺¶
孰云吾道非江淮度寒食京兆縫春衣置酒長亭送同心與我違¶
行當浮桂棹未幾拂荆扉逺樹帶行客&KR0012;村當落暉吾謀適不用¶
勿謂知音稀¶
　　　　送暨道士還玉淸　李頎¶
仙官有名籍度世吳江濵大道本無我青春長與君中州俄巳到¶
至理得而聞明主降黃屋時人㸔白雲空山何窈窕三秀日氛氲¶
遂此留書客超遥烟駕分¶
<pb:KR4h0024_SBCK_015-11b>¶
　　　　淇上別趙仙舟　王維¶
相逢方一&KR0015;相送還成泣祖席巳傷離荒城復愁入天寒逺山靜¶
日莫長江急解纜君巳遥望君空佇立¶
　　　　送沈秀才下第東歸　賈㠀¶
曲言惡者誰恱耳如彈絲直言好者誰刺耳如長錐沈生才俊秀¶
心腸無邪欺君子忌茍合擇交如求師毀岀嫉夫口騰入禮部闈¶
下第&KR0002;子耻遺才人耻之東歸家堂逺掉轡時參差浙雲近吳見¶
汴柳接楚垂明年春光別迴首不復疑¶
　　　　崔九弟欲往南山　王維¶
城隅一分手幾日還相見山中有桂花莫待花如霰¶
　　　　和　裴迪¶
歸山&KR0055;淺去須盡丘壑美莫學武陵人蹔遊桃源裏¶
　　　　留別　崔興宗¶
駐馬欲去襟清寒御溝上前山景氣佳獨往還惆悵¶
<pb:KR4h0024_SBCK_015-12a>¶
　　　　贈別沈四逸人　髙適¶
沈侯未可測其況信浮沉十載常獨坐幾人知此心乗舟&KR0771;滄海¶
買劒投黃金世務不足煩有田西山岑我行遇知巳遂得開清襟¶
何意閫閾間沛然江海深疾風掃秋樹濮上多鳴砧耿耿罇酒前¶
聮鴈飛愁隂平生重離別感激對&KR0012;吟¶
　　　　送豆盧䇿歸別墅　孟郊¶
短松鶴未巢高石雲始棲君爲蕭灑去性與雲鶴齊力買竒險地¶
手開淸淺溪身披薜蘿襟山陟莓苔梯一卷冰雪文避俗常自&KR0157;¶
　　　　送柳淳入關¶
靑山輾爲塵白日無閑人自古推髙車争利西入秦王門與矦門¶
待冨不待貧空齎一束書獨去誰相親¶
重校正唐文粹卷第十五之上¶
#+PROPERTY: JUAN 15
#+PROPERTY: FILE SB04n0194-015唐文粹-卷第十五下.
<pb:KR4h0024_SBCK_015-13a>¶
重校止唐文粹卷第十五下¶
　　　　　　　　　　　吳興姚　鉉　纂¶
詩辛(揔六十七首)¶
　古調歌篇四¶
　　行役二十¶
　　　歧路(鮑溶)秋入關(賈馳)¶
　　　晨裝行(歐陽詹)蜀道後期(張說)¶
　　　蜀中將歸留辭韋相公(歐陽詹)¶
　　　襄陽路逢寒食(張說)巡邊在河北作¶
　　　奉和左司貟外先赴長安逢立春日贈韋侍郞等諸公(孫/逖)¶
　　　&KR0004;發太原至途中&KR0009;太原所思(歐陽詹)¶
　　　西還至散關荅喬補闕(陳子昻)¶
　　　剡谿行却&KR0009;新別者(朱倣)¶
　　　早發龍且舘舟中&KR0009;東海李司倉鄭司户(獨&KR0012;及)¶
<pb:KR4h0024_SBCK_015-13b>¶
<pb:KR4h0024_SBCK_015-13b>¶
　　　贈逺(陸&KR0027;蒙)何梁別(馬戴)¶
　　　有所思(盧仝)&KR0009;逺(李白)¶
　　　&KR0009;逺(賈㠀)怨情(李白)¶
　　　生別離(白居易)別離(陸&KR0027;蒙)¶
　　　離怨(張籍)春愁(韓琮)¶
　　　和贈逺(獨&KR0012;及)¶
　　失意九¶
　　　傷歌行(張籍)遷謫江表乆未歸(竇叅)¶
　　　失志夜坐思歸楚江(孟郊)失意歸吳&KR0009;劉侍郞¶
　　　荅李昌期(楊洵美)莫相疑行(杜甫)¶
　　　王夫子(白居易)孟先生詩(韓愈)¶
　　　徐十八晦落第(歐陽詹)¶
　　疾病三¶
　　　温泉莊卧病&KR0009;楊七炯(宋之問)¶
<pb:KR4h0024_SBCK_015-14a>¶
　　　夏中詶于逖畢燿問病見贈(獨&KR0012;及)¶
　　　秋園卧疾呈暉上人(陳子昻)¶
　　傷悼七¶
　　　荅宋主簿兼贈平昔遊舊(盧蔵用)¶
　　　對酒憶賀監三首(李白)哭玄英方干先生(孫邰)¶
　　　吊王將軍墓(常建)國殤(孟郊)¶
　　　　歧路　鮑溶¶
北風送微寒徒侣勤逺程憂人席不暖殘月馬上明飄飄歧路間¶
長見日初生重嶂曉色淺踈猿寒啼清人間多歧路常恐終身行¶
迴見四方人車輪無留聲空谷亦堪隱下田非&KR0180;耕古人有遺訓¶
飽食非親榮我生禮義郷少小見太平聖賢猶羇旅況復非其名¶
　　　　秋入關　賈馳¶
河上微風來關頭樹初濕今朝關城吏又見&KR0012;客入上國誰與期¶
西來徒自急¶
<pb:KR4h0024_SBCK_015-14b>¶
　　　　晨裝行　歐陽詹¶
村店月西入山枝　鵊聲永裝徹夜席束囊事晨征寂寂人尚眠¶
悠悠天未眀豈無偃息心所務前有程¶
　　　　蜀道後期　張&KR0003;¶
客心爭日月來徃預期程秋風不相待先至洛陽城¶
　　　　蜀中將歸留辭韋相公　歐陽詹¶
寧體即雲構方前&KR0106;玉食貧居豈及此要欲懷歸憶在夢關山逺¶
如流歲華逼眀晨首郷路迢遞&KR0012;飛翼¶
　　　　襄陽路逢寒食　張說¶
去年寒食洞庭波今年寒食襄陽路不辭着處尋山水祗畏還家¶
落春暮¶
　　　　巡邊在河北作¶
去年六月西河西今年六月北河北沙塲磧路何爲爾重氣輕生¶
知許國人生在世能幾時壯年征戰髪如絲㑹待安邊報明主作¶
<pb:KR4h0024_SBCK_015-15a>¶
頌封山也未遟¶
　　　　奉和左司貟外自洛使入京中路先赴長安逢立春日¶
　　　　贈韋侍郎等諸公　孫逖¶
拜郞登省闥奉使馳車乗遥瞻使者星便是郞官應臺妙時放言¶
皇華德彌稱二陜聽風謡三秦望形勝此中睽友益是日多詩興¶
寒盡歲隂催春歸物華證¶
忽覩雲閒數鴈迴更逢山上花正開河邊淑氣迎芳草林下輕風¶
待落梅秋憲府中高唱入春卿署裏和聲來共言東閤招賢地自¶
有西征謝傅才¶
　　　　&KR0004;發太原途中&KR0009;太原所思　歐陽詹¶
鷗鳥覺漸逺迴頭長路塵高城巳不見況復城中人去意自未甘¶
居情諒猶辛五原東北晉千里西南秦一履不出門一車無停輪¶
流萍與繫匏早晚期相親¶
　　　　西還至散關荅喬&KR0024;闕　陳子昻¶
<pb:KR4h0024_SBCK_015-15b>¶
葳㽔蒼梧鳯嘹唳白露蟬羽翰非本匹結交何獨全昔君事胡馬¶
余得奉戎旃&KR0157;手同沙塞關河&KR0225;幽燕芳歳幾陽止白日屢徂遷¶
功業雲臺薄平生玉佩&KR0162;歎此南歸日猶聞北戍邊代水不可渉¶
巴江亦潺湲攬衣度函谷銜涕望秦川蜀門自兹始雲山方浩然¶
　　　　剡溪行却&KR0009;新別者　朱倣¶
潺湲寒谿上自此成離別迴首望歸人移舟逢暮雪頻行識草樹¶
漸老傷年髪唯有白雲心爲向東山月¶
　　　　早&KR0036;龍且舘舟中&KR0009;東海李司倉鄭司户　獨&KR0012;及¶
沙禽相呼曙色分漁浦鳴桹十里聞正當秋風度楚水況值逺道¶
傷離羣津頭却望後湖岸別處巳隔東山雲亭艫目送北歸翼惜¶
無瑤華持&KR0009;君¶
　　　　暁發　賀知章¶
故郷杳無際江臯聞曙鍾始見沙上鳥猶埋雲外峯¶
　　　　月夜江行　權德輿¶
<pb:KR4h0024_SBCK_015-16a>¶
扣舷不能寐浩露淸衣襟彌傷&KR0012;舟夜逺結萬里心幽興惜遥草¶
素懷&KR0009;鳴琴三奏月初上寂寥寒江深¶
　　　　江行四首¶
　　　　　曉¶
曉風摇五兩殘月暎石壁稍稍曙光開片帆在空碧¶
　　　　　晝¶
孤舟漾暖景獨鶴下秋空安流日正晝淨渌天無風¶
　　　　　晚¶
古樹夕陽盡空江暮靄收寂寞扣舷坐獨生千里愁¶
　　　　　夜¶
猿聲到枕上愁夢紛難理寂寂深夜寒淸霜落秋水¶
　　　　江行　柳中庸¶
繁隂乍隱洲落葉初飛浦蕭蕭楚客帆暮入寒江雨¶
　　　　新都南亭別郭大元振　盧崇道¶
<pb:KR4h0024_SBCK_015-16b>¶
竹徑女蘿蹊蓮洲文石隄靜深人俗斷尋玩往還迷碧潭秀&KR0004;月¶
素林驚夕棲褰幌納鳥侶罷琴&KR0234;猿啼佳辰改宿昔勝&KR0009;坐睽&KR0157;¶
長懷賞心愛如玉復如珪¶
　　　　&KR0009;侍御從舅(&KR0004;免職歸東山)&KR0096;德輿¶
靡靡南軒蕙迎風轉芬滋落落幽澗松百尺無附枝世物自多故¶
達人心不羈偶陳幕中畫未&KR0018;林間期感恩從慰薦循性難縶維¶
野鶴無俗質&KR0012;雲多異姿淸泠松露泫照灼巖花遟終當稅塵駕¶
來就東山嬉¶
　　　　秋暮山中&KR0009;李益端公　鮑溶¶
舊事與日逺酒花仍舊香前年繡衣客此節過此堂侍臣不自高¶
&KR0015;解繡衣裳眠雲有餘態入鳥不亂行我恐雲嵐色損君鞍馬光¶
君言此何言今日皆異郷明日非今日下山道路長一從下山去¶
天地再炎涼此期果難得夢君馬玄黃¶
　　　　&KR0009;趙七侍御自餘干谿行經弋陽至上饒山川幽麗思¶
<pb:KR4h0024_SBCK_015-17a>¶
<pb:KR4h0024_SBCK_015-18a>¶
(遷尚書郎趙/拜&KR0024;闕衘史)一別凡十年豈期復相從餘生得&KR0157;手遺此兩孱翁¶
羣遷失鸎羽後凋惜長松衰旅難重別悽悽滿心&KR0336;遇勝悲獨遊¶
貪竒悵&KR0012;逢禽尚彼何人胡爲束樊籠吾師度門敎投弁躡遐蹤¶
　　　　題安州浮雲寺樓&KR0009;湖州張郞中　杜牧¶
去夏踈雨餘同&KR0029;朱欄語當時樓下水今日到何處恨如春草多¶
事與&KR0012;鴻去楚岸柳何窮別愁紛&KR0002;絮¶
　　　　魏州從事&KR0009;耿拾遺　姚合¶
小在兵馬閒長還繫戎職雞飛不得逺豈要生羽翼三年城中遊¶
與君最相識應知我&KR0168;腸不苟念衣食主人樹勲名欲㓕天下賊¶
愚雖乏(智/謀)願陳一夫力人生須氣健飢凍縛不得睡當一席寛覺¶
乃千里窄古人不懼死所懼死無益至交不可合一合難離坼君¶
甞相勸勉苦語毒&KR0336;臆百年心知聞誰限河南北¶
　　　　洪州客舍&KR0009;柳愽士(芳)薛業¶
去年燕巢主人屋今年花發路傍枝年年爲客不到舍舊國存亡¶
<pb:KR4h0024_SBCK_015-18b>¶
那得知胡塵一起天下亂何處春風無別離¶
　　　　子昔忝省閣與岳州張使君潭州王都督同官聯事後¶
　　　　承朝譴各自東西張公與王都督別詩二首情頗殷切¶
　　　　予覽以歎因遥申和云　韋嗣立¶
茂先王佐才作牧楚江隈登樓正欲賦復遇仲宣來黃鵠飛將逺¶
雕龍文爲開寧知昔聮事聽曲有餘哀¶
昔時陪二賢纓冕㑹神仙一去馳江海相逢共播遷無因千里駕¶
忽覩四愁篇覽諷歎何巳歎終徒愴然¶
　　　　留別武陵&KR0061;丞　王昌齡¶
皇恩蹔遷謫待罪逢知巳從此武陵谿孤舟二十里桃花遺古岸¶
金澗流春水誰識馬將軍忠貞抱生死¶
　　　　舟行懷閻士和　釋皎然¶
二月湖南春草遍横山渡口花如霰相思一日在&KR0012;舟空見歸雲¶
三兩片¶
<pb:KR4h0024_SBCK_015-19a>¶
　　　　秋山&KR0009;陳讜言　王昌齡¶
巖閒寒事早衆山木巳黃北風何蕭蕭茲夕露爲霜感激不能寐¶
中宵時&KR0099;慷黃蟲初悲鳴玄鳥去我梁獨卧時易晚離羣情更傷¶
思君&KR0002;不及鴻鴈今南翔¶
　　　　海上&KR0009;蕭五　獨&KR0012;及¶
朔風翦塞草寒露日夜結行行届瀛壖歸思生暮節驛樓見萬里¶
延首望遼碣逺海入大荒平蕪際窮髪舊國在夢想故人且胡越¶
契闊阻風期荏苒成&KR0040;別海西望京口兩地各天末索居動經秋¶
載&KR0015;知曷月日窮南望盡唯見飛鳥滅音塵未易得何以慰飢渴¶
　　　　懷鄭洎　孟遟¶
風蘭舞幽香&KR0040;業墮寒滴美人來不來前山㸔向夕¶
　　　　杼山禪居&KR0009;東谿吳處士　釋皎然¶
靑雲何潤澤下有賢人隱路入菱湖深跡與黃鶴近野風吹白芷¶
山月揺淸軫詩祖吳叔庠到君才不盡身當靑山秀(詩日家住靑/山下靑山有)¶
<pb:KR4h0024_SBCK_015-19b>¶
(吳均故宅後/改爲吳均山)文體多郢聲澄徹湘水碧泬寥楚天淸時人格不同¶
至今罕知名昔賢敦師友此道獨君行旣得廬霍趣乃高雷逺情¶
別時春風多掃盡雪山雪爲君中夜起&KR0012;坐石上月悠然遺塵想¶
邈矣達性說故人不在茲幽桂惜未結¶
　　　　宿吉祥寺&KR0009;廬山隱者　楊衡¶
風鳴雲外鐘鶴宿千年松相思杳不見月出山重重¶
　　　　春夢　岑叅¶
洞房昨夜春風起遥憶美人湘江水枕上片時春夢中行盡江南¶
數千里¶
　　　　贈逺　陸&KR0027;蒙¶
茱茰匣中鏡欲照心還&KR0180;本是細腰人別來羅帶緩從君出門後¶
不奏雲和管妾思冷如簧時時望君暖心期夢中見路未魂夢短¶
怨坐泣西風秋䆫月華滿¶
　　　　河梁別　馬戴¶
<pb:KR4h0024_SBCK_015-20a>¶
河梁送別者行哭半非親此地足征戰胡天多殺人金罍照離席¶
寳瑟凝殘春¶
　　　　有所思　盧仝¶
當時我醉美人家美人顔色嬌如花今日美人棄我去靑樓珠箔¶
天之涯姢姢常娥月三五盈又缺翠眉蟬鬢生別離一望一見心¶
斷絶心斷絶幾千里夢中醉卧巫山雲覺來淚滴湘江水湘江兩¶
岸花木深美人不見愁人心含愁更奏緑綺琴調高弦絶無知音¶
美人&KR0006;美人不知爲暮雨&KR0006;爲朝雲相思一夜梅花發忽到䆫前¶
疑是君¶
　　　　&KR0009;逺　李白¶
美人在時花滿堂美人去後空餘牀牀中繡被卷不寢至今三載¶
聞餘香香亦竟不滅人亦竟不來相思黃葉落白露濕靑苔¶
　　　　&KR0009;逺　賈㠀¶
別腸多鬱紆豈能肥肌膚始知相結密不及相結踈踈別恨應少¶
<pb:KR4h0024_SBCK_015-20b>¶
宻離恨難袪門前南流水中有北飛魚魚飛向北海可以&KR0009;逺書¶
不惜&KR0009;逺書故人今在無況此數尺身阻彼萬里途自非日月光¶
難以知子軀¶
　　　　怨情　李白¶
新人如花雖可寵故人似玉猶來重花性飄&KR0045;不自持玉心皎絜¶
終不移故人昔新今尚故還見新人有故時請看陳后黃金屋寂¶
寂珠簾生網絲¶
　　　　生別離　白居易¶
食蘗不易食梅難蘗能苦兮梅能酸未如生別之爲難苦在心兮¶
酸在肝晨雞載鳴殘月没征馬重嘶行人出迴看骨肉哭一聲梅¶
酸蘗苦甘如蜜黃河水白黃雲秋行人河邊相對愁天寒野曠何¶
處宿棠梨葉戰風颼颼生離別憂從中來無斷絶憂積心勞血氣¶
衰未年三十生白髮¶
　　　　別離　陸&KR0027;蒙¶
<pb:KR4h0024_SBCK_015-21a>¶
丈夫非無淚不灑離別閒杖劒對罇酒恥爲游子顔蝮蛇一螫手¶
壯士疾解腕所思在功名離別何足歎¶
　　　　雜怨　張籍¶
切切重切切秋風桂枝折人當少年嫁我當少年別念君非征行¶
年年長逺途妾身甘獨殁高堂有舅姑山川豈遥逺行人自不返¶
　　　　春愁　韓琮¶
金烏長飛玉兎走靑&KR0066;長靑古無有秦娥十六語如弦未解貪花¶
惜楊柳吳魚嶺鴈無消息水盻蘭情別來乆勸君年少莫遊春暖¶
風遟日濃如酒¶
　　　　和贈逺　獨孤及¶
憶得去年春風至中庭桃李暎璅牎美人挾瑟對芳樹玉顔亭亭¶
與花&KR0031;今年新花如&KR0108;時去年美人不在茲借問離居恨&KR0055;淺秪¶
應獨有庭花知¶
　　　　傷歌行　張籍¶
<pb:KR4h0024_SBCK_015-21b>¶
黃門詔下促收捕京兆尹繫御史府出門無復部曲隨親戚相逢¶
不容語辭成謫尉南海州受命不得湏&KR0119;留身著靑衫騎惡馬東¶
門之東無送者郵夫防吏急喧驅往往驚墮馬蹄下長安里中荒¶
大宅東門巳除十二㦸高堂舞榭鏁管弦美人遥望西南天¶
　　　　遷謫江表乆未歸　竇叅¶
一自經放逐徘徊無所從便爲岀山雲不隨飛去龍名豈不欲保¶
歸豈不欲早苟無三月資難適千里道離心與羇思終日常草草¶
人生年㡬齊憂苦則先老誰能假羽翼使我暢懷抱¶
　　　　失志夜坐思歸楚江　孟郊¶
夜學暁未休苦吟神&KR0017;愁如何不自閑心與身爲讎死辱片時痛¶
生辱長年羞靑桂無直枝碧江思舊遊¶
　　　　失意歸吳&KR0009;劉侍郞¶
自念西上身忽隨東歸風長安日下影又落江湖中離婁豈不明¶
子野豈不聦至寳非眼別至音非耳通因緘俗外辭逺&KR0009;高天鴻¶
<pb:KR4h0024_SBCK_015-22a>¶
　　　　荅李昌期　楊洵美¶
三山載羣仙峩峩鹹浪中霞衣翦不得此路安可從我生亦何事¶
出門如飛蓬白日又黃昏所悲瑤草空蟲聲故郷夢枕上禾&KR0112;風¶
吾道如未喪天運何時通¶
　　　　莫相疑行　杜甫¶
男兒生無所成頭皓白牙齒欲落眞可惜憶獻三賦蓬萊宫自怪¶
一日聲烜赫集賢學士如堵墻觀我落筆中書堂往時文彩動人¶
王今日飢寒趨路傍晚將末節契年少當靣論心背靣&KR0015;&KR0009;謝悠¶
悠世上兒莫爭好惡莫相疑¶
　　　　王夫子　白居易¶
王夫子送君爲一尉東南三千五百里道途雖逺位雖卑月俸猶¶
堪活妻子男兒口讀古人書束帶歛手來從仕近將徇禄給一家¶
逺則行道佐時理行道佐時須待命委身下位無爲恥命苟未來¶
且求食官無高卑及逺邇男子上旣未能濟天下下又不至飢寒¶
<pb:KR4h0024_SBCK_015-22b>¶
死吾觀九品至一品其閒氣味都相似紫綬朱衣靑布衫顔色不¶
同而巳矣王夫子別有一事欲勸君遇酒逢花且歡喜¶
　　　　孟先生詩　韓愈¶
孟生江海士古貌又古心甞讀古人書謂言古猶今作詩三百首¶
窅黙咸池音騎驢到京國欲和薰風琴豈識天子居九重鬱沈沈¶
一門百夫守無籍不可尋晶光蕩相射旗㦸翩以森遷延乍郤走¶
驚怪靡自任舉頭看白日泣涕下沾襟朅求遊公卿莫肯低華&KR0426;¶
諒非軒冕族應對多差&KR0153;萍蓬風波急桑榆日月侵奈何從進士¶
此路轉嶇嶔異質忌處羣&KR0012;芳難&KR0009;林誰憐松桂性競愛桃李隂¶
朝悲辭樹葉夕感歸巢禽顧我多慷&KR0099;窮簷時見臨淸宵靜相對¶
髪白恥苦吟採蘭赴幽念眇然望東南秦吳脩且阻兩地無數金¶
我論徐方牧好古天下欽竹實鳯所食德馨神所歆求觀衆丘小¶
必上㤗山岑求觀衆流細必泛滄溟深子其&KR0234;我言可以當所箴¶
旣獲則思返無爲乆滯&KR0075;卞和試三獻期子在秋碪¶
<pb:KR4h0024_SBCK_015-23a>¶
　　　　徐十八晦落第　歐陽詹¶
嘉穀不夏熟大器當晚成徐生異凡鳥安得非時鳴汲汲有攸爲¶
驅驅無本情懿哉蒼梧鳯终見排雲征¶
　　　　温泉莊卧病&KR0009;楊七烱　宋之問¶
多病卧兹嶺&KR0705;寥倦幽獨頼有嵩丘山高枕長在目玆山棲靈異¶
朝夜翳雲族是日濛雨晴返景入巖谷&KR0456;&KR0456;縁澗草菁菁山下木¶
此意方無窮環顧悵林麓伊洛何悠漫洲源信重複夏餘鳥獸蕃¶
秋末禾&KR0112;熟秉願守樊圃歸閑欣藝牧惜無載酒人徒把涼泉掬¶
　　　　夏中詶于逖畢燿問病見贈　獨&KR0012;及¶
救物智所昧學仙願未從行藏兩乖角蹭蹬風波中淪跡未攄念¶
卧痾非養蒙閉關渉兩旬羇思浩無窮鸑鷟何處來&KR0031;舞下碧空¶
離別隔雲雨惠然此相逢把手賀疾閒舉杯欣酒濃新詩見乆要¶
淸論激&KR0055;&KR0168;高舘舒夏簟開門延微風火雲赫嵳峩日暮千萬峯¶
遥指故山&KR0015;相看撫號鐘聲和由心親事感知氣同出處未易料¶
<pb:KR4h0024_SBCK_015-23b>¶
且歌緩愁容願君崇明德歲暮如靑松¶
　　　　秋園卧疾呈暉上人　陳子昻¶
幽寂曠日遥林園轉淸密疲痾澹無豫獨坐泛瑤瑟懷挾萬古情¶
憂虞百年疾緜緜多滯念忽忽毎如失&KR0225;想赤松遊高尋紫庭逸¶
勞恡始都喪幽人遂貞吉圖書紛滿&KR0451;山水藹盈室宿昔心所尚¶
平生自玆畢願言誰見知梵筵有同術八月高秋晚涼風正蕭瑟¶
　　　　宋矦鳴皐夢趙六予未及報而陳子云亡今追爲此詩¶
　　　　荅宋主簿兼貽平昔遊舊　盧藏用¶
暮川罕停波朝雲無&KR0335;色故人琴與詩可存不可識識心尚可親¶
琴詩非故人鳴皐初夢趙蜀國巳悲陳感化傷淪滅䰟交昔未申¶
冥期失幽報兹理復今晨前嗟成後泣巳矣將何及舊感與新悲¶
虚懷疇昔時趙矦鴻寳氣獨負靑雲姿羣有含妙識衆象懸淸機¶
雄談盡物變精義解人頥在隂旣獨善幽躍自爲疑踠彼千里足¶
傷哉一尉欺陳生富清理卓犖兼文史思縟巫山雲調逸岷江水¶
<pb:KR4h0024_SBCK_015-24a>¶
鏗鏘哀忠義感激懷知巳&KR0018;劒登薊門&KR0012;遊入燕市浩歌去京國¶
歸守西山趾幽居探元化立言見千祀埋没經濟情良圖竟云巳¶
坐憶平生遊十載懷嵩丘題書滿古壁採藥遍巖幽子微化金鼎¶
僊笙不可求榮哉宋與陸名宦美中州存亡一睽阻歧路方悠悠¶
自余事山海及兹人世改傳聞當世榮皆是古人名無復平原賦¶
空餘隣笛聲泣對西州使悲訪北邙塋新墳蔓宿草舊闕毀殘銘¶
爲君成此曲因言&KR0009;友生黙語無窮事凋傷共此情¶
　　　　對酒憶賀監二首(并序)李白¶
太子賔客賀監於長安一見呼予爲謫仙人因解金&KR0027;換酒爲樂¶
没後對酒悵然有懷而作是詩¶
四明有狂客風流賀季眞長安一相見呼我謫仙人昔好杯中物¶
今爲松下塵金&KR0027;換酒處却憶淚沾巾¶
狂客歸四明山隂道士迎勑賜鏡湖水爲君臺沼榮人亡餘故宅¶
空有荷花生念此杳如夢悽然傷我情¶
<pb:KR4h0024_SBCK_015-24b>¶
　　　　重憶一首¶
欲向江東去定將誰舉杯稽山無賀老却悼酒舩迴¶
　　　　哭玄英方干先生　孫郃¶
斗牛文星落知是先生死湖上聞哭聲門前見彈指官無一寸禄¶
名傳千萬里死著&KR0083;衣裳生誰念朱紫我心痛其語淚落不能巳¶
猶喜韋補闕揚名獻天子¶
　　　　弔王將軍墓　常建¶
嫖姚北伐時深入强千里戰餘落日黃軍敗鼓聲死常聞漢飛將¶
可奪單于壘今與山&KR0017;隣殘兵哭遼水¶
　　　　國殤　孟郊¶
徒言人最靈白刃亂縱横誰言當春死不及羣草生堯舜宰乾坤¶
器農不器兵秦漢盗山岳鑄殺不鑄耕天地莫生金生金人起爭¶
重校正唐文粹卷第十五之下(嘉靖甲申嵗太學生姑蘇徐焴文眀刻于家塾)¶
