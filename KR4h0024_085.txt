# -*- mode: mandoku-view -*-
#+TITLE: 唐文粹
#+DATE: 2015-09-23 10:32:08
#+PROPERTY: JUAN 85


論文下¶
　　　　與陸傪書(李翺/)
　　　　荅李生二書(皇甫湜/)¶
　　　　復友生論文書(陸龜蒙/)
<pb:KR4h0024_WYG_085-1b>
　　　　荅開元寺僧書(李翺/)¶
　　　　與李生論詩書(司空圖/)
　　　　與王駕評詩書¶
　　　　荅進士王載言書(李翺/)
　　　　上楊相公啓(劉太真/)¶
　　　　上知已文章啓(杜牧/)
　　　　上令狐相公詩啓(元稹/)¶
　　與陸傪書　　　　　　　　　李　翺
<pb:KR4h0024_WYG_085-2a>
李觀之文章如此官止於太子校書郎年止於二十九
雖有名於¶時俗其率深知其至者果誰哉信乎天地鬼
神之無情於善人而¶不罰罪也甚矣為善者將安所歸
乎翺書其人贈于兄贈于兄蓋¶思君子之知我也與李
觀平生不得徃來及其死也則見其文嘗<md:KR4h0024_SBCK_085-1b>¶歎使李觀若
永年則不逺於揚子雲矣書已之文次忽然若觀之¶文
亦見於君也故書苦雨賦綴於前當下筆時復得詠其
文則觀¶也雖不永年亦不甚逺於揚子雲矣書苦雨之
<pb:KR4h0024_WYG_085-2b>
辭既又思我友韓¶愈非兹世之文古之文也非兹世之
人古之人也其詞與其意適¶則孟軻既沒亦不見有過
於斯者當下筆時如他人疾書之冩誦¶之不是過也其
詞乃能如此當書一章曰獲麟詞其他亦可以類¶知也
窮愁不能無述適有書寄弟正辭及其終亦自覺不甚
下尋¶常之所為者亦以贈焉亦惟讀觀愈之詞冀一詳
焉翺再拜¶
　　荅李生二書　　　　　　　　皇甫湜
<pb:KR4h0024_WYG_085-3a>
辱書適曛黒使者立復不果一二承來意之厚傳曰言
及而不言¶失人粗書其愚為足下荅幸察來書所謂今
之工文或先於竒怪¶者顧其文工與否耳夫意新則異
於常異於常則怪矣詞髙則出¶於衆出於衆則竒矣虎
豹之文不得不炳於犬羊鸞鳯之音不得¶不鏘於烏鵲
金玉之光不得不炫於瓦石非有意先之也迺自然<md:KR4h0024_SBCK_085-2a>¶也
必崔嵬然後為岳必滔天然後為海明堂之棟必撓雲
霓驪龍¶之珠必固深泉足下以少年氣盛固當以出拔
<pb:KR4h0024_WYG_085-3b>
為意學文之初且¶未自盡其才何遽稱力不能哉圖王
不成其弊猶可以霸其僅自¶見也將不勝弊矣孔子譏
其身不能者幸勉而思進之也來書所¶謂浮艶聲病之
文恥不為者雖誠可恥但慮足下方今不爾且不¶能自
信其言也何者足下舉進士舉進士者有司髙張科格
每歲¶聚者試之其所取迺足下所不為者也工欲善其
事必先利其器¶足下方伐柯而捨其斧可乎哉恥之不
當求也求而恥之惑也今¶吾子求之矣是徒渉而恥濡
<pb:KR4h0024_WYG_085-4a>
足也寧能自信其言哉來書所謂汲¶汲於立法寧人者
迺在位者之事聖人得勢所施為也非詩賦之¶任也功
既成澤既流詠歌紀述光揚之作作焉聖人不得勢方
以¶文詞行於後今吾子始學未仕而急其事亦太早計
矣凡來書所¶謂數者似言之未稱思之或過其餘則皆
善矣既承嘉惠敢自疎¶怠聊復所為俟見方盡湜再拜<md:KR4h0024_SBCK_085-2b>¶　　第二書¶
湜白生之書辭甚多志氣甚横流論説文章不可謂無
<pb:KR4h0024_WYG_085-4b>
意若僕愚¶且困迺生詞競於此固非宜雖然惡言無從
不可不卒勿恡夫謂¶之竒則非正矣然亦無傷於正也
謂之竒即非常矣非常者謂不¶如常者謂不如常迺出
常也無傷於正而出於常雖尚之亦可也¶此統論竒之
體耳未以文言之失也夫文者非也言之華者也其¶用
在通理而已固不務竒然亦無傷於竒也使文竒而理
正是尤¶難也生意便其易者乎夫言亦不可通理矣而
以文為貴者非他¶文則逺無文即不逺也以非常之文
<pb:KR4h0024_WYG_085-5a>
通至正之理是所以不朽也¶生何嫉之深邪夫繪事後
素既謂之文豈苟簡而已哉聖人之文¶其難及也作春
秋㳺夏之徒不能措一辭吾何敢擬議之哉秦漢¶以來
至今文學之盛莫如屈原宋玉李斯司馬遷相如揚雄
之徒¶其文皆竒其傳皆逺生書文亦善矣比之數子似
猶未勝何必心¶之髙乎傳曰言之不出恥躬之不逮也
生自視何如哉書之文不<md:KR4h0024_SBCK_085-3a>¶竒易之文可為竒矣豈礙理
傷聖乎如龍戰于野其血𤣥黄見豕¶負塗載鬼一車突
<pb:KR4h0024_WYG_085-5b>
如其來如焚如死如棄如此何等語也生輕宋¶玉而稱
仲尼班馬相如為文學按司馬遷傳屈原曰雖與日月
争¶光可矣生當見之乎若相如之徒即祖習不暇者也
豈生稱誤邪¶將識分有所至極邪將彼之所立卓爾非
强為所庶幾遂讎嫉之¶邪其何傷於日月乎生笑紫貝
闕兮珠宫此與詩之金玉其相何¶異天下人有金玉為
之質者乎披薜荔兮帶女蘿此與贈之以芍¶藥何異文
章不當如此説也豈謂怒三四而喜四三識出之白而
<pb:KR4h0024_WYG_085-6a>
性入之黒乎生云虎豹之文非竒夫長本非長短形之
則長矣虎¶豹之形於犬羊故不得不竒也他皆倣此生
云自然者非性不知¶天下何物非自然乎生又云物與
文學不相侔此喻也凡喻必以¶非類豈可以彈喻單乎
是不根者也生稱以知難而退為謙夫無¶難而退謙也
知難而退宜也非謙也豈可見黄門而稱貞哉生以¶一
詩一賦為非文章抑不知一之少便非文章邪直詩賦
不是文<md:KR4h0024_SBCK_085-3b>¶章邪如詩賦非文章三百篇可燒矣如少非文
<pb:KR4h0024_WYG_085-6b>
章湯之盤銘是何¶物也孔子曰先行其言既為甲賦矣
不得稱不作聲病文也孔子¶云必也正名乎生既不以
一第為事不當以進士冠姓名也夫煥¶乎郁郁乎之文
謂制度非止文詞也前者捧卷軸而來又以浮豔¶聲病
為説似商量文詞當與制度之文異日言也近風教偷
薄進¶士尤甚迺至有一謙三十年之説争為虛張以相
髙自謾詩未有¶劉長卿一句已呼阮籍為老兵矣筆語
未有駱賔王一字已罵宋¶玉為罪人矣書字未識偏傍
<pb:KR4h0024_WYG_085-7a>
髙談稷契讀書未知句度下視服鄭¶此時之大病所當
嫉者生美才勿似之也傳曰惟善人能受善言¶孔子曰
君子無所争必也射乎問於湜者多矣以生之有心也
聊¶有復不能盡不宣湜再拜¶
　　復友生論文書　　　　　　　陸龜蒙¶
辱示近年作者論文書二篇使僕是非得失於其間僕
雖極頑冥¶亦惴息汗下見詆訶之甚難招禍患之甚易
也况僕少不攻文章<md:KR4h0024_SBCK_085-4a>¶止讀古聖人書誦其言思行其道
<pb:KR4h0024_WYG_085-7b>
而未得也每涵咀義味獨坐日¶昃案上有一杯藜羮如
五鼎七牢饋於左右加之以撞金石萬羽¶籥也未嘗干
有司對問希品第未嘗歴王公丐貸飾車馬故無用¶文
處江湖間不過羙泉石則記之聳節槩則傳之觸離㑹
則序之¶值巾罍則銘之簡散(上/聲)澹誕無所諱避又安知
文之是歟非歟生¶過聽我太甚苟嘿嘿不應非朋友
切切偲偲之義也故扶病把¶筆一二論之曰我自小讀
六經孟軻揚雄之書頗有熟者求文之¶指趣規矩無出
<pb:KR4h0024_WYG_085-8a>
於此及子史則曰子近經經語古而微史近書書¶語直而淺
所言子近經近何經史近書近何書書則記言之史也史近
春秋¶春秋則記事之史也六籍中獨詩書易象與魯春
秋經聖人之手¶耳禮樂二記雖載聖人之法近出二戴
未能通一純實故時有齟¶齬不安者蓋漢代諸儒争撰
而獻之求購金耳記言記事叅錯前¶後曰經曰史未可
定其體也案經觧則悉謂之經區而别之則詩¶易為經
書與春秋實史耳學者不當混而言之且經觧之篇句
<pb:KR4h0024_WYG_085-8b>
名<md:KR4h0024_SBCK_085-4b>¶出於戴聖耳王輔嗣因之以易為經杜元凱因之以
春秋為經孔¶子曰學詩乎學禮乎易之為書也原始要
終知我以春秋罪我以¶春秋未嘗稱經稱經非是聖人
㫖也蓋出於周公諡法經緯天地¶曰文故也有經書必
有緯書聖人既作經亦當作緯譬猶織也經¶而不緯可
成幅乎緯者且非聖人之書則經亦後人名之耳非聖¶
人之㫖明矣苟以六籍謂之經習而稱之可也指司馬
遷班固之¶書謂之史何不思之甚乎六籍之内有經有
<pb:KR4h0024_WYG_085-9a>
史何必下及子長孟¶堅然後謂之史乎孔子曰吾猶及
史之闕文也曰質勝文則野文¶勝質則史又曰董狐古
之良史也此則筆之曲直體之是非聖人¶悉論而辨之
矣豈湏班馬而後言史哉以詩易為經以春秋為史¶足
矣無待於外也謂經語古而皆㣲則易曰履霜堅冰至
初筮告¶再三瀆瀆則不告苦節不可貞之類果純古而
㣲乎謂史語直而¶淺則春秋書考仲子之宫初獻六羽
及齊師戰于乾時我師敗績¶辛巳有事于太廟仲遂卒
<pb:KR4h0024_WYG_085-9b>
于陲壬午猶繹萬入去籥之類果純直<md:KR4h0024_SBCK_085-5a>¶而淺乎經不純
㣲史不純淺又可見也言文之不可立喻則曰春¶秋不
當言無使滋蔓又云春秋舉軍旅㑹盟豈非叙事邪引
左氏¶傳語徴左氏叙事悉謂之春秋可乎春秋大典也
舉凡例而褒貶¶之非周公之法所及者酌在夫子之心
故㳺夏不能措一辭若區¶區於叙事則魯國之史官耳
孰謂之春秋哉前所自謂讀六經頗¶有熟者求文之指
趣規矩不出於此妄矣又一篇曰某文也某辭¶也文既
<pb:KR4h0024_WYG_085-10a>
與辭異是文優而辭劣耳易之繫辭曰齊小大者存乎
卦¶辯吉凶者存乎辭故卦有大小辭有險易又曰觀其
彖辭則思過¶半矣易之辭非文邪書載帝庸作歌臯陶
乃賡載歌又歌五子之¶歌皆辭也書之辭非文邪屬辭
比事春秋教也春秋之辭非文邪¶禮有朝聘之辭娶夫
人之辭樂有登歌薦辭禮樂之辭非文邪法¶言曰徃者
楊墨塞路孟子辭而闢之廓如也孟軻之辭非文邪太¶
𤣥之辭也沉以窮乎下浮以際乎上揚雄之辭非文邪
<pb:KR4h0024_WYG_085-10b>
是知文者¶辭之揔辭者文之用天之將喪斯文也天之
未喪斯文也不當稱<md:KR4h0024_SBCK_085-5b>¶辭吉人之辭寡躁人之辭多不當
稱文文辭一也但所適有宜耳¶何異塗云之哉又曰聲
病之辭非文也夫聲成文謂之音五音克¶諧然後中律
度故舜典曰詩言志歌永言聲依永律和聲聲之不¶和
病也去其病則和和則動天地感鬼神反不得謂之文
乎猶繪¶事組繡中有精耳大凡觧人之説不敢避墉援
膚爪而自矜於堂¶奥心府也要在引學者當知之事以
<pb:KR4h0024_WYG_085-11a>
明之而已矣師道不行後生¶多泥於所習有陷而溺者
力能援之可也如其不同請觀近而後¶罰¶
　　荅開元寺僧書　　　　　　　李　¶翺
前日見命作開元寺鐘銘云欲藉㒒之辭庶㡬不朽而
傳於後世¶誠足下相知之心無不到也雖然翺學聖人
之心焉則不敢讓乎¶知聖人之道者也當見命時意亦
思之熟矣吾之銘是鐘也吾將¶明聖人之道焉則於釋
氏無益也吾將順釋氏之教而述焉則紿¶乎天下甚矣
<pb:KR4h0024_WYG_085-11b>
何貴乎吾之先覺也吾之辭必傳於後後有聖人如<md:KR4h0024_SBCK_085-6a>¶仲
尼者之讀吾辭也則將大責於吾矣吾畏聖人也夫銘
古多有¶焉湯之盤銘其辭云云衞孔悝之鼎銘其辭云
云秦始皇帝之嶧¶山銘其辭云云於盤則曰盤銘於鼎
則曰鼎銘於山則曰山銘盤¶之辭可遷之於鼎鼎之辭
可移之於山山之辭可書之於碑惟時之¶所紀爾及蔡
邕黄鉞銘以紀功於黄鉞之上爾或盤或鼎或嶧山¶或
黄鉞其意與言皆同非如髙唐上林長楊為之作賦云
<pb:KR4h0024_WYG_085-12a>
爾近代¶之文士則不然為銘為碑大抵詠其形容有異
於古人之所為其¶作鐘銘則必詠其形容與其音聲與其
財用之多少鎔鑄之勤勞爾¶非為勒功徳垂誡勸於器也
推此類而極觀之其不知君子之文也¶亦甚矣然其所
為文亦皆有盛名於時天下人咸謂之善焉吾不¶知吾
所獨知其能賢於他人之皆不知乎天下人咸以不知
者云¶善則吾之獨知又何能云善乎雖然吾亦順吾心以
以順聖人爾阿¶俗從時則吾不忍為也故乆未承教為
<pb:KR4h0024_WYG_085-12b>
其所懐也如前所云足下¶欲吾之必銘是鐘也當順吾
心與吾道則足下之銘必傳於後代<md:KR4h0024_SBCK_085-6b>¶矣如欲從俗之所
云則天下屬辭之士願為之者甚衆矣何籍於¶李翺之
辭哉幸思之也日中時過淮而南書以通意且為别¶
　　與李生論詩書　　　　　　　司空圖¶
文之難而詩之難尤難古今之喻多矣而愚以為辨於
味而后可¶以言詩也江嶺之南凡足資於適口者若醯
非不酸也止於酸而¶已若鹺非不醎也止於醎而已華
<pb:KR4h0024_WYG_085-13a>
之人所以充飢而遽輟者知其¶醎酸之外醇羙者有所
乏耳彼江嶺之人習之而不辨也宜哉詩¶貫六義則諷
諭抑揚渟蓄淵雅皆在其間矣然直致所得以格自¶竒
前輩諸集亦不專工於此矧其下者邪王右丞韋蘇州
澄澹精¶緻格在其中豈妨於道學哉賈閬仙誠有警句
視其全篇意思殊¶餒大抵附寒澁方可置才亦為體之
不備也矧其下者哉噫近而¶不浮逺而不盡然后可以
言韻外之致耳愚幼嘗自負既乆而愈¶覺缺然然得於
<pb:KR4h0024_WYG_085-13b>
早春則有草嫩侵沙長冰輕著雨消又人家寒食¶月花
影午時天(上句云隔谷見雞/犬山苖接楚田)又雨㣲吟足思花落夢無
憀得<md:KR4h0024_SBCK_085-7a>¶於山中則有坡暖冬生筍松凉夏健人又川明虹照
雨樹密鳥衝人¶得於江南則有戎鼔和潮暗舩燈照島
幽又曲塘春盡雨方響夜¶深舩又夜短猿悲減風和鵲
喜靈得於塞下則有馬色經寒慘鵰¶聲帶晩飢得於喪
亂則有驊騮思故第鸚鵡失佳人又鯨鯢入海¶涸魑魅
棘林髙得於道宫則有棊聲花院閉幡影石壇幽得於
<pb:KR4h0024_WYG_085-14a>
夏¶景則有地凉清鶴夢林静肅僧儀得於佛寺則有松
日明金像苔¶龕響木魚又觧吟僧亦俗愛舞鶴終卑得於
郊原則有逺坡春早¶滲猶有水禽飛(上句緑樹連村/暗黄花入麥稀)得於
樂府則有晩粧留拜月春睡更¶生香得於寂寥則有孤
螢出荒池落葉穿破屋得於愜適則有客¶來當意愜花
發遇歌成雖庶㡬不濵於淺涸亦未廢作者之譏訶¶也
七言云逃難人多分隙地放生鹿大出寒林又得劒乍
如添健¶㒒亡書乆似憶良朋又孤嶼池痕春漲滿小欄
<pb:KR4h0024_WYG_085-14b>
花韻午晴初又五¶更惆悵迴孤枕猶自殘燈照落花(上/句)
(云故國春歸未有涯/小欄髙檻别人家)又殷勤¶元旦日欹午又明年(上句/甲子)
(今重數生/涯只自憐)皆不拘於一槩也蓋絶句之<md:KR4h0024_SBCK_085-7b>¶作本於詣極此
外千變萬狀不知所以神而自神也豈容易哉今¶足下
之詩時輩固有難色儻復以全羙為工即知味外㫖矣
勉旃¶某再拜¶
　　與王駕評詩書¶
足下末伎之工雖䝉譽於賢哲未足自信必俟推於其
<pb:KR4h0024_WYG_085-15a>
類而后神¶躍而色揚今之贄藝者反是若即醫而靳其
病也唯恐彼之善察¶藥之我攻耳以為率人以謾莫能
自振痛哉且工之尤者莫若伎¶於文章其能不死於詩
者比他伎尤寡豈可容易校量哉國初主¶上好文雅風
流特盛沈宋始興之後傑出於江寧宏肆於李杜極¶矣
右丞蘇州趨味澄夐若清沅之貫達大厯十數公抑又
其次焉¶力勍而氣孱乃都市豪估耳劉公夢得楊巨源
亦各有勝㑹閬仙¶無可劉得仁輩時得佳致亦足滌煩
<pb:KR4h0024_WYG_085-15b>
厥後所聞逾褊淺矣然河汾¶蟠欝之氣冝繼有人今王
生者寓居其間沉漬益乆五言所得長¶於思與境偕乃
詩家之所尚者則前所謂必推於其類豈止神躍<md:KR4h0024_SBCK_085-8a>¶色揚
哉經亂索居得其所録尚累百篇其勤亦至矣吾適又
自編¶一鳴集且云撐霆裂月劼作者之肝脾亦當吾言
之無怍也¶
　　荅進士王載言書　　　　　　李　¶翺
翺頓首足下不以翺卑賤無所可乃陳詞屈慮先我以
<pb:KR4h0024_WYG_085-16a>
書且曰余¶之藝及心不能棄于時將求知者問誰則可
皆告曰李君乎告足¶下者過也足下因而信之又過也
果若來陳雖道備德具且猶不¶足辱厚命況如翺者多
病少學其能以此堪足下所望博大而深¶閎者邪雖然
意盛不可以不荅故敢略陳其所聞蓋行已莫如恭¶自
責莫如厚接衆莫如𢎞用心莫如直進德莫如勇受益
莫如擇¶友好學莫如改過此聞之於師者也相人之術
有三迫之以利而¶審其邪正設之以事而察其厚薄問
<pb:KR4h0024_WYG_085-16b>
之以謀而觀其智與不材賢¶不肖分矣此聞之於友者
也列天地立君臣親父子别夫婦明長¶幼浹朋友六經
之㫖也浩乎若江海髙乎若丘山赫乎若日火包¶乎若
天地掇章稱咏津潤怪麗六經之詞也創意造言皆不
相師<md:KR4h0024_SBCK_085-8b>¶故其讀春秋也如未嘗有詩其讀詩也如未嘗有
易其讀易也如¶未嘗有書其讀屈原莊周也如未嘗有
六經故義深則意逺意逺¶則理辯理辯則氣厚氣厚則
詞盛詞盛則文工如山有恒華焉如¶瀆有濟淮河江焉
<pb:KR4h0024_WYG_085-17a>
其同者出源到海也其曲直淺深其色黄白不¶必均也
如百品之雜焉其同者飽於腸也其味鹹酸苦辛不必
均¶也因學而知者也此創意之大歸也天下之語文章
有六説焉其¶尚異者則曰文章辭句竒險而已其好理
者則曰文章叙意苟通¶而已其溺於時者則曰文章必
當對其病於是者則曰文章不對¶其愛難者則曰文章
宜深不當易其愛易者則曰文章宜通不當¶難此皆情
有所偏滯而不流未識文章之所主也義不主於理言
<pb:KR4h0024_WYG_085-17b>
不在於教勸而詞句怪麗者有之矣劇秦羙新王褒僮
約是也其¶理徃徃有是者而辭章不能工有之矣劉氏
人物志王氏中説俗¶傳太公家教是也古之人能極於
工而已不知其辭之對與否易¶與難也詩曰憂心悄悄
愠于羣小此非對也又曰遘憫既多受侮<md:KR4h0024_SBCK_085-9a>¶不少此非不
對也書曰朕疾讒説殄行震驚朕師詩曰菀彼柔桑¶其
下侯旬捋采其劉瘼此下人此非易也書曰允恭克讓
光被四¶表格于上下詩曰十畆之間兮桑者閑閑兮行與
<pb:KR4h0024_WYG_085-18a>
子旋兮此非難也¶學者不知其方而稱説云云如前所
陳者非吾之所敢聞也六經¶之後百家之言興老&KR0389;列
禦㓂莊周田穰苴孫武屈原宋玉孟軻¶吳起商鞅墨翟
荀況韓非李斯賈誼枚乗司馬遷相如劉向揚雄¶皆足
以自成一家之文學者之所歸也故義雖深理雖當辭
不工¶者不成為文且不能傳也文理義三者兼并乃能
獨立乎一時而¶不泯滅於後代能必傳也仲尼曰言之
無文行之不逺子貢曰文¶猶質也質猶文也虎豹之鞹
<pb:KR4h0024_WYG_085-18b>
猶犬羊之鞹此之謂也陸機曰怵他¶人之我先韓退之
曰唯陳言之務去假令述笑哂之狀曰莞爾則¶論語言
之矣曰啞啞則易言之矣曰粲然則穀梁子言之矣曰
攸¶爾則班固言之矣曰囅然則左思言之矣吾復言之
與前文何以¶異也此造言之大歸也吾所以不協於時
而學古文者悦古人之<md:KR4h0024_SBCK_085-9b>¶行愛古人之道也故學其言不
可以不行其行行其行不可以不¶重其道重其道不可
以不知其禮古之人相接有等重其義列於¶經傳皆可
<pb:KR4h0024_WYG_085-19a>
詳别如師之於門人則名之於朋友則字而不名稱之¶
於師雖朋友亦名之子曰吾與回言又曰參乎吾道一
以貫之又¶曰若由也不得其死然是師之名門人驗也
夫子於鄭兄事子産¶於齊兄事晏平仲傳曰子謂子産
有君子之道四焉又曰晏平仲¶善與人交子夏言㳺過
也子張曰子夏云何曾子曰堂堂乎張也¶是朋友字而
不名驗也子貢曰賜也何敢望回又曰師與商也孰¶賢
子㳺曰有澹䑓滅明者行不由徑是稱於師雖朋友亦
<pb:KR4h0024_WYG_085-19b>
名驗也¶孟子曰天下之達尊三曰德爵年惡得有一而
慢其二足下之書¶曰韋君詞楊君濳足下之德與二君
未知前後也而足下齒㓜而¶位卑而皆名之傳曰吾見
其與先生並行也竊懼足下不思乃陷¶于此韋踐之與
翺書亟叙足下之善故敢盡詞以復足下之厚意¶計必
不以為犯李翺頓首<md:KR4h0024_SBCK_085-10a>¶　　上楊相公啓　　　　　　　　劉太真¶
太真啓前者曲蒙處分令獻所學舊文伏念早年僻居
<pb:KR4h0024_WYG_085-20a>
江介泛窺¶經典莫究宗源天寳中常遇故揚州功曹蘭
陵蕭君語及文學許¶相師授而家貧世亂不克終之其
後從役外府所用寡細雖抱㝛¶心無因警發雖欲奔前
賢之墻宇揖作者之風度渉隅角而輙滯¶望端倪而自
失常有一言適至理一章逸遺恨竊懐恥愧不覺淹¶乆
以深稽命之罪寧負厚顔之愧謹上近所記録三十餘
章及復¶内省慙惶汗流伏惟相公秉人文以作相敷天
縱之盛美發六籍¶以立言極三才之奥義恊賛一德化
<pb:KR4h0024_WYG_085-20b>
成羣有懸衡而制其輕重操¶繩而審其曲直小人既無
學術又無材用形神低悴年鬢頹老又¶念頃日曾霑引
問擊蒙而恒失所對庸劣而竟無上補今復以此¶昧塵
明鑒相公假為之納其瑕穢小人不亦自重其嫌斥乎
向使¶彊仕之間獲趨門館荷深仁於哲匠被君子之善
誘雖其頑魯或¶有庶㡬之道焉今過五十已加其四學
之已困力又不足遇伯樂<md:KR4h0024_SBCK_085-10b>¶而反惡於長鳴視姬姜而自
退其陋質抑小人之命也不敢多言¶謹啓
<pb:KR4h0024_WYG_085-21a>
　　上知已文謹啓　　　　　　　杜　牧¶
某啓某少小好為文章伏以侍郎文師也是敢謹貢七
篇以為視¶聼之汚伏以元和功德凡人盡當謌詠紀叙
之故作燕將録徃年¶弔伐之道未甚得所故作罪言自
艱難以來卒伍傭役輩多據兵¶為天子諸侯故作原十
六衛諸侯或恃功不識古道以至于反側¶叛亂故作與
劉司徒書處士之名即古之巢由伊吕輩近者徃徃¶自
名之故作送薛處士序寳厯大起宫室廣聲色故作阿
<pb:KR4h0024_WYG_085-21b>
房宫賦¶有廬終南山下嘗有耕田著書志故作望故園
賦雖未能深窺古¶人得與揖讓笑言亦或的的分其狀
貎矣貞元四年來在大君子¶門下恭承指顧約束於政
理簿書閒永不執巻上都有舊第唯書¶萬巻終南山下
有舊廬頗有水樹當以耒耜筆硯歸其間及齒髮尚壯
冀¶¶有成立他日捧持一逰門下為拜謁之先或希一奬
今者所獻<md:KR4h0024_SBCK_085-11a>¶但有輕黷尊嚴之罪亦何所取伏希少假誅
責生死幸甚
<pb:KR4h0024_WYG_085-22a>
　　上令孤相公詩啓　　　　　　元　稹¶
某啓某初不好文徒以仕無他技强由科試及有罪譴
棄之後自¶以為廢滯潦倒不復以文字有聞於人矣曾
不知好事者抉摘芻¶蕪塵穢尊重竊承相公直於廊廟
間道某詩句昨又面奉教約令¶獻舊文戰汗悚懼慙忝
無地某始自御史府謫官於外十餘年矣¶閒誕無事遂
用力於詩章日益月滋有詩千餘首其閒感物寓意¶可
備朦瞽之風達者有之詞直氣麤罪戾是懼固不敢陳
<pb:KR4h0024_WYG_085-22b>
露於人¶惟杯酒光景閒屢為小碎篇章以自吟暢然以
為律體卑下格力¶不揚苟無姿態則陷流俗常欲得思
深語近韻律調新屬對無差¶而風情自逺然而病未能
也江湖間多有新進小生不知天下文¶有宗主妄相倣
斆而又從而失之遂至支離褊淺之詞皆目為元¶和詩
體某乂與同門生白居易友善居易雅能為詩就中愛
驅駕¶文字窮極聲韻或為千言或為五百言律詩以相
投寄小生自審<md:KR4h0024_SBCK_085-11b>¶不能有以過之徃徃戲排舊韻别創新
<pb:KR4h0024_WYG_085-23a>
詞名為次韻蓋欲以難相¶挑耳江湖間為詩者或相倣
斆或力不足則至於顛倒語言重復¶首尾韻同意等不
異前篇亦目為元和詩體而司文者考變雅之¶由徃徃
歸咎於某嘗以為雕蟲小事不足自明聞相公記憶累
旬¶已來實懼糞土之墻庇於大厦使不復摧壊永為板
築者之誤輒¶敢繕冩古體詩歌一百首一百韻至兩韻
律詩又一百首合為五¶卷奉啓跪陳或希搆厦之餘一
賜觀覽知小生於章句中櫟櫨榱¶桷之材盡曽量度則
<pb:KR4h0024_WYG_085-23b>
十餘年之邅迴不為無所用心耳詞㫖𤨏劣¶冐黷尊嚴
伏俟刑書不敢逃讓死罪死罪¶
　
　
　
　
　
　唐文粹巻八十五¶¶
<md:KR4h0024_SBCK_086-1a>¶
<pb:KR4h0024_WYG_086-1a>
欽定四庫全書
　唐文粹巻八十六¶
　　　　　　　　　　　　　宋　姚鉉　編¶
　　書八(揔一十一首/)¶
　　　
