# -*- mode: mandoku-view -*-
#+TITLE: 唐文粹
#+DATE: 2015-09-23 10:32:01
#+PROPERTY: JUAN 55


逺琬琰不刻豈前修博
達者為邦之意乎貞義女者溧陽黄山里¶史氏之女也
以家溧陽史闕書之嵗三十不移其志清英㓗白事¶母
純孝手柔荑而不龜身激漂以自業當楚平王時王虐
忠助讒¶苛虐厥政芟於尚斬於奢血流於朝赤族伍氏
怨毒於人何其深¶哉子胥始東奔勾吴月涉星遁或七
日不火傷弓于飛逼迫於昭¶闗匍匐於瀬渚捨車而徒
<pb:KR4h0024_WYG_055-2b>
告窮此女目色以臆授之壺漿全人自¶沈形與口滅卓
絶千古聲凌浮雲激節必報之讐雪誠無疑之地¶難乎
哉借如曹娥潛波理貫於孝道聶姊殞肆槩動於天倫
魯姑¶棄子以郤三軍之衆漂母進飯没受千金之恩方
之於此彼或異¶爾卒使伍君開張闔閭傾蕩鄢郢吴師
鞭屍於楚國申胥泣血於¶秦庭我亡爾存亦各壯志張
英風於古今雪大憤於天地㣲此女¶之力雖云為忠孝
之士亦焉能咆哮烜爀施於後世也望其溺所¶愴然低
<pb:KR4h0024_WYG_055-3a>
迴而不能去毎風號吳天月苦荆水響象如在精魂可
悲¶惜其投金有泉而刻石無主哀哉邑宰滎陽鄭公名
晏家康成之<md:KR4h0024_SBCK_055-1b>¶學世子産之才琴清心閒百里大化有若
主簿扶風竇嘉賓縣尉¶廣平宋陟丹陽李濟南郡陳然
清河張昭皆有卿才霸略同事相¶協緬紀英淑勒銘道
周雖陵頽海竭文或不死其辭曰¶
粲粲貞女孤生寒門上無所天下報母恩春風三十花
落無言乃¶如之人激漂清源碧流素手縈彼潺湲求思
<pb:KR4h0024_WYG_055-3b>
不可秉節而存伍胥¶東奔乞食於此女分壺漿滅口而
死聲動列國義形壯士入郢鞭¶屍還吳雪恥投金瀬沚
報徳稱美明明千秋如月在水¶
　　項籍碑銘(并序/)　　　　　　　李　觀¶
鋪周秦之顛亡粲乎簡冊吁可駭也惟秦失在暴惟周
失在弱上¶慢下黷政無紀綱若然者神靈不得不哀世
教不得不張且天地¶不可以無主故帝必誕眷命不可
以坐得故有心者經綸於是漢¶祖起於豐沛公起於㑹
<pb:KR4h0024_WYG_055-4a>
稽陳吴之徒自稱乎假王其餘揭竿而呼¶爭先刺秦者
如林如藪于時亂浩浩兵憧憧風從虎雲從龍三靈¶昏
而四海空公乃仗撥亂之劍希當世之功浮江而西有
壯士八<md:KR4h0024_SBCK_055-2a>¶千枹鼓于舟中吁嗟乎無人維禦乎羣兇所以
謀大業拯萬靈而¶爭雌雄者獨漢祖與公遂號百勝之
師趣累卵之危活趙歇擒王¶離十壁愕&KR0455;一麾靡餘然
後飄銳氣聳利鋒扼秦闗怒漢先因語¶曰捐約則違人
固信則自違惡取乎乃軍鴻門屠咸陽鼎峙于神¶州幅
<pb:KR4h0024_WYG_055-4b>
裂于四方始退與漢祖東西而王天下是知量不足謀
不長¶矣然雖兵衆於漢戰㨗於漢其後則有靈壁之敗
太公虜滎陽之¶圍紀信焚廣武之守傷其胷長陵之役
撓其師與漢祖龍虎相逐¶干戈合離五年之後勝敗乃
知是知兵之不可窮物之不可終天¶地否而開雲雷屯
而通故有三將潰圍孤軍曷歸良馬在御美人¶在帷楚
歌夜聞哀泣垂綏遂飲帳中申令麾下鏡分美人飇舉
良¶馬曉漫漫雲茫茫失道於隂陵問津於烏江其猶魚
<pb:KR4h0024_WYG_055-5a>
遭網而游鳥¶嬰羅而翔終不免矣尚能合從亡之人御
追逃之兵旗鼓指掌鵝¶鸛丘陵足罔不蹷首胡不横然
始解馬於舟子結纓於死地痛矣¶夫何自慷慨斯焉之
甚邪而曰天實亡我非戰之罪何執而不寤<md:KR4h0024_SBCK_055-2b>¶哉公實勇
而無謀剛而無親忌而信讒暴而殘人是以人得蹈其¶
資兵得害其身真自亡也豈天亡乎使公勇而能謀闗
中可據矣¶剛而能親諸將不攜矣明以察讒奇計得施
矣恕而愛人百姓樂¶推矣若然則舉天下如轉圜何漢
<pb:KR4h0024_WYG_055-5b>
氏與二臣能計之哉至如謀於¶漢者昔其臣也公實棄
之兵於漢者亦其將也公不庸之故曰得¶人者昌失人
者亡噫從始而言之盖天理有素乎故生項以靜難¶生
漢以牧人靜難者授勇牧人者授仁不然何鴻門阽而
復持成¶皋跳而復振入闗而緩來王楚而驟歸者哉釋
名曰碑悲也觀嘗¶尋楚漢春狄見公帳中之歌而詠之
輒泫然而悲爰刻石為文多¶不究其終始銘曰¶
姬孱而絶嬴虐而滅九陽鬱結九州卼臲必生聖哲以
<pb:KR4h0024_WYG_055-6a>
起滅絶維¶漢自豐維楚自東借伐冦戎反相戰攻戰攻
不罷洎乎垓下彼衆¶我寡龍死于野¶
　　諸葛武侯廟碑銘(并序/)　　　　　尚　馳<md:KR4h0024_SBCK_055-3a>¶漢代之季天下不得不三分盖有由矣曹氏挾王室之
威重孫氏¶藉父兄之餘業劉氏獨不階尺土開國於亡
命行旅之間天贊一¶武侯即鼎足之勢均也公諱亮字孔
明身長八尺嘗躬耕壠畝好¶為梁甫吟雖經綸之材隱
括未用而寥廓之志舉措輒形既先主¶扶世奠民渴明
<pb:KR4h0024_WYG_055-6b>
智用謀之佐致三顧見咨當代之畫公於是輕重¶中夏
揣摩全吴定王業於胷心決神機於掌握由是身為先
主所¶起計為先主所用自北徂南周爰執事夷險平亂
靡所不之卒使¶劉氏以岷峨之地為己封梁益之人為
已蓄曹操不敢以兵强驟¶進孫權不敢以境闊妄動彼
相之力焉屬先主創業未半中道而¶殁遺詔邦家之事
大録于公敕後主事公如事父至於職為臣行¶令如君
其名近嫌也位為君事臣如父其形近猜也不然豈周
<pb:KR4h0024_WYG_055-7a>
公¶賦鴟鴞之詩成王啓金縢之誥此雖大小有異託付
不殊竟能上¶不生疑心下不興流言茍非誠信結於人
格於神移於物則莫能¶至是公復總戎仗律無嵗不征
將繼舊邦之業用復先君之命所<md:KR4h0024_SBCK_055-3b>¶以南擒孟獲而不殺
志在綏戎狄矣西拔岐山而不賀志在吞河¶洛矣設木
牛流馬濟人之力已紓矣制陣圖兵法敵國之軍可玩¶
矣故得三闗不封二邦喪氣大勲未集行師而殞戎夷
野祠甿庻¶巷祭遺愛所使豈求而得之噫國之將亡本
<pb:KR4h0024_WYG_055-7b>
必先顛且以蜀之連¶山峻極其險不為公死而平沃土
富饒其利不為公死而薄甲兵¶士卒其衆不為公死而
減府藏穀帛其富不為公死而貪及鄧艾¶揚聲於前鍾
㑹躡跡於後減蜀三十萬户如撓羊羣劉禪竟不免¶面
縛壘門身為降虜天事歟人事歟天事逺吾不知之矣
以人事¶而論使武侯常存殷殷敵國勝於本朝百萬
之師北向爭衡司¶馬懿復惕息而不敢戰足明中原非
曹丕所有也舉其大略真命¶世之雄未可以身許小國
<pb:KR4h0024_WYG_055-8a>
之君延霸王之佐因曰才有所詣不逮¶前賢向令伊吕
並世而生殷周易地而處則太甲不放桐宫而四¶海咸
理諸侯不誓孟津而天下大定但為天不假年志盡莫
就生¶居於後功績在其下耳然非先主之識武侯或不
能輔成於王業<md:KR4h0024_SBCK_055-4a>¶使百代令君用人必由此道欲使社稷
不振賢智逃於藪澤其可¶得邪公死之日遺令塟漢中
宅軍前祭法曰法施於民以死勤事¶以勞定國則祀之
至令官書廟食成不刋之典一山之内每有風¶行草動
<pb:KR4h0024_WYG_055-8b>
狀帶威神若嵗大旱邦人禱之能為雲為雨是謂存與
没¶人皆福利生死古今一也死而不朽反貴於生銘曰¶
漢室大壊掃地無依人心各動天命未歸角力爭負有
翼者飛突¶兀卧龍吟嘯待時一論世事超拜軍師魚水
相得生死以之仗順¶収兵行權略地氣盖全吴胷呑大
魏國政成三人臣莫二乃建社¶稷興王之噐既得武侯
臲卼魏都敵國末滅謀臣己殂大本去矣¶不降得乎荒
墳四頽拱木皆枯尚餘精爽能禁樵蘇人生異代仰¶止
<pb:KR4h0024_WYG_055-9a>
山隅¶
　　蜀丞相諸葛武侯祠堂碑銘(并序/)裴　度¶
度嘗諸舊史詳求往哲或秉事君之節無開國之才得
立身之道¶無治人之術四者備矣兼而行之則蜀丞相
諸葛公其人也公本<md:KR4h0024_SBCK_055-4b>¶系在簡策大名盖天地不復以云
當漢祚衰陵人心競逐取威定¶霸者求賢如不及藏噐
在身者擇主而後動公是時也躬耕南陽¶自比管樂我
未從虎時稱卧龍詩曰潛雖伏矣亦孔之昭荆州平¶心
<pb:KR4h0024_WYG_055-9b>
與元直神交洎乎三顧而許以驅馳一言而定其機勢
於是翼¶扶劉氏纘承舊服結吴抗魏擁蜀稱漢刑政達
於荒外道化行乎¶域中誰謂阻深殷為强國誰為遳脆
勵為勁兵則知地無常形人¶無常性自我而作若金在
鎔故九州之地魏有其七我無其一由¶僻陋而啓雄圖
出封疆以延大敵財用足而不曰浚我以生干戈¶動而
不曰殘人以逞其底定南方也不以力制而取其心服
震攝¶諸夏也不敢角其勝負而止候其存亡法加於人
<pb:KR4h0024_WYG_055-10a>
也雖從死而無¶怨徳及於人也雖奕業而見思此所謂
精義入神自誠而明者矣¶若其人存其政舉則四海可
平五服可傾而陳夀之評未極其能¶事崔浩之説又詰
其成功此皆以變詐之略論節制之師以進取¶之方語
化成之道不其謬歟夫委棄荆州不能遂有三郡此乃
務<md:KR4h0024_SBCK_055-5a>¶增徳以呑宇宙不黷武以爭尋常及出斜谷據武功
分兵屯田謀¶乆駐之計與敵對壘待可勝之期雜乎居
人如適虚邑彼則喪氣¶我方養威若天假之年則繼大
<pb:KR4h0024_WYG_055-10b>
漢之祀成先主之志不難矣且權¶傾一國聲震八紘上
下無異辭始終無愧色茍非運膺五百道冠¶生知曷以
臻於此乎故𤣥徳知人之明者倚仗曰魚之有水仲達¶
姦人之雄者嗟稱曰天下奇才度每迹其行事度其逺
心願奮短¶札以排羣議而文字蚩鄙志願未果元和三
年冬十月聖上以西¶南奥區冦亂餘孽罷甿未息汚俗
未清輟我股肱為之父母乃詔¶相國臨淮公由秉鈞之
重承推轂之寄我軒乃降藩服乃理將明¶帝道陬落綏
<pb:KR4h0024_WYG_055-11a>
懐溥暢仁風閭閻兹殖府中無留事宇下無棄才人¶知
嚮方我有餘地則諸葛公在昔之治與相國當今之政
異代而¶同塵矣度謬以庸薄獲叅管記隨旌旄而爰止
望詞宇而修謁有¶儀可象以赫厥靈雖徽烈不忘而碑
表未立或拳拳一善¶師長一城尚流斯文以示來裔
况如在之歎終古不紀其可闕乎<md:KR4h0024_SBCK_055-5b>¶乃刻貞石庻此都之
人存必拜之感云爾銘曰¶
昔在先主思啟彊宇擾攘靡依英雄無輔爰得武侯先定
<pb:KR4h0024_WYG_055-11b>
蜀土道¶徳城池禮義干橧煦(煦文苑英華避/諱改作與非)物如春
化人如神勞而不怨用之有倫柔服¶蠻落鋪敦渭濱
攝跡畏威雜居懐仁中原旰食不測不克以待可¶勝允臻
其極天未悔禍公命不果漢祚其亡將星中墮反旗鳴鼓¶
猶走司馬死而可作當小天下尚父作周阿衡佐商兼齊
管晏總¶漢蕭張易代而生易地而理遭遇風約亦皆然矣
嗚呼竒謀奮發¶美志天遏吁嗟嚴立咸受謫罰聞之痛之
或泣或絶甘棠勿翦駢¶邑斯奪繇是而言殊途共轍本於
<pb:KR4h0024_WYG_055-12a>
忠恕孰不感悦苟非誠懿徒云¶固結古栢森森遺廟沉沉
不殄禋祀以迄於今靡不駿奔若有照¶臨蜀國之風蜀人
之心錦江清波玉壘峻岑入海際天如公徳音¶
　　諸葛武侯廟記　　　　　　　　吕和¶叔
天厭漢徳俾絶其紐羣生墜塗四海飛水武侯命世實
念皇極魏¶姦吳輕未獲心膂南陽堅卧待時而起三顧
雖晚羣雄粗定必也<md:KR4h0024_SBCK_055-6a>¶彗掃是資鼎立變化消息謀成掌
中龍戰𤣥黄再得雲雨於是右¶揭如天之府左提用武
<pb:KR4h0024_WYG_055-12b>
之國因山分力與水合勢蟠直萬里張為¶龍形亦欲首
吞咸鎬尾束河洛翼乎中夏飛于天衢然後魚驅句¶吴
東入晏海大勲未集天奪其魄至誠無妄炳在日月烈
氣不散¶長為風雷英雄痛心六百年矣於戲以武侯之
才知己託國土雖¶狹國以勤儉富民雖寡兵以節制强魏
武既没晉宣非敵而戎車¶荐駕不復中原或竒謀非長則
斬將覆軍無虚舉矣或餽粮不繼¶則築室反耕有成筭矣
嘗試念之頗賾其原夫民無歸徳以為歸¶撫則思虐則忘
<pb:KR4h0024_WYG_055-13a>
其思也不可使忘其忘也不可使思當漢道方休¶哀
平無罪王莽乃欲憑戚寵造符命脅之以威動之以
神使人忘¶漢終不可得也及髙光舊徳與世衰逺桓
靈流毒在人骨髓武侯¶乃欲開季世振絶緒論之不
以本臨之不以忠使人思漢亦不可¶得也向使武侯
奉先主之命告天下曰我之舉也匪私劉宗惟活¶元
元曹氏利汝乎吾事之曹氏害汝乎吾除之俾虐魏
偪從之民<md:KR4h0024_SBCK_055-6b>¶聳誠感動然後經武觀舋長驅義聲咸洛
<pb:KR4h0024_WYG_055-13b>
不足定矣奈何當至公¶之運而强人以私此猶力争
彼未心服勤而靡獲不亦宜哉乃知¶務開濟之業者
未能審時定勢而大順人心而克觀厥成吾不信¶也
惜其才有餘而見未至述于遺廟以俟通識唐貞元
十四年七¶月二十五日東平吕温記¶
　　刻武侯碑隂　　　　　　　　孫　樵¶
赤帝子火熾四百年天厭其熱洎獻燼矣武侯獨憤激
不顧收死¶灰於蜀欲嘘而再燃之艱乎為力哉是以國
<pb:KR4h0024_WYG_055-14a>
稱用武岐雍間地不¶尺闊抑非智不周天意炳炳也夫
以武侯之賢寧靡籌其不可邪¶盖激備隆中以天下託
不欲曲肱安穀終兒女子手將驅馳死備¶志邪由是覈
武侯之所為殆庶幾矣然跨西南一隅與吳魏抗國¶提
卒數萬綽綽乎去留無我枝者是亦善為兵矣史夀以
為短於¶應變真抑武侯哉俾武侯不早入地曹之君
臣將奔走固圉之¶不暇鍾鄧寧能越巖懸兵决勝指取
邪是井絡之野與武侯存亡<md:KR4h0024_SBCK_055-7a>¶俱矣天殱武侯其不愛劉
<pb:KR4h0024_WYG_055-14b>
愈明白矣其姜維何力焉曩蟠南陽時¶人不與仲毅伍
洎受社稷寄擅刑賞柄曽心不愧畏人不疑黷何¶意氣
明信之卓卓也武侯死殆五百載訖今梁漢之民謌道
遺烈¶廟而祭者如在其愛於民如此而久也獨謂武侯
之治比於燕奭¶彼屠齊城合諸侯在下矣¶
　
　
　唐文粹巻五十五上<md:KR4h0024_SBCK_055-8a>¶
<pb:KR4h0024_WYG_055-15a>
欽定四庫全書
　唐文粹巻五十五下¶
　　　　　　　　　　　　宋　姚　鉉　編¶
　　碑七
　¶　　妃主¶
　　　　唐和麗妃神道碑(張説/)
　　　　唐鄎國長公主神道碑¶
　　　　唐岐陽公主墓誌銘(附杜牧/)
<pb:KR4h0024_WYG_055-15b>
　　　　唐東光縣主神道碑(李華/)¶
　　唐和麗妃神道碑銘(并序/)　　　張　¶説
舊史云軒轅帝宫次星具黃龍之體郊媒神祀次妃成
𤣥鳥之命¶非聖也莫能法天非天也莫能感聖則有相
乎坤而母乎震齊乎¶古而合乎天跡雖秘絶猶可測而
言焉麗妃趙氏天水人也麗者¶以華美為貴妃者以配
合為尊易云日月麗天傳稱星辰合度麗¶加妃號自我
為初原夫八駿覲周肇有封姓三軍霸晉乃蕃卿族¶設
<pb:KR4h0024_WYG_055-16a>
寳符而開國曵珠履而承家果驗成宣之後不乏文忠
之慶堯¶門昭殿何代無人暨乎紫氣上通瑤臺獨立楚
宫選美納良袂於<md:KR4h0024_SBCK_055-8b>¶神雲漢掖求才進圑扇於明月故坐
而論教則比位三司動而具¶贍則儀刑六列者矣先將
軍以恩澤授職太夫人以有禮封鄭流¶車躍馬豈無甲
觀之親湫宅閑門不有椒房之勢探風揆化憂國¶如家
故聖人有以尚其徳也躬親繭館義形熊檻退席以愛
禮樛¶木以廣恩望古難臻之地必為常踐之域故聖人
<pb:KR4h0024_WYG_055-16b>
有以嘉其志也¶懸象告沴經時寢疾在蒙被之辰荅還
輦之問生可捐於浮假心¶獨係於𤣥真神往上清願承
恩而入道形歸下土期去禮而薄葬¶慈顔同氣奚敢為
言皇上閔而許之咨嗟不已開元十四年春秋¶三十有
四七月十四日薨於春華殿殯於龍興觀之精屋示以
出¶家從道例也命河南尹監䕶河南令副焉喪葬務約
成遺語也二¶十六日窆於故都之後印山之陽孺慕承
華悽涼薄室列薤歌於¶東路迴容衛於北山壽堂一閉
<pb:KR4h0024_WYG_055-17a>
兮凡聖等人代同悲兮脩短間月¶帔雲衣襚以神仙之服
上方陶簋旋於造化之初此皆聖主之曲¶成賢妃之本
志何必雲陽山下别起通靈之臺未央宫中虛立致<md:KR4h0024_SBCK_055-9a>¶神
之帳若夫易名之典考行是存帝謚曰和禮之貴也氣
之和者¶生萬物聲之和者孕八音魂而有知感聖恩平
有詔史臣㳟銘内¶職事出彤管辭無華飾冩樂池之永
傷寄瑤山之罔極銘曰¶
帝妃佐后實掌隂教八月選才千金聘貌禮獻絲繭詩
<pb:KR4h0024_WYG_055-17b>
修澣濯婦¶政可尊嬪風胥效皎皎漢女為皇降靈娥娥
邦媛順道之經結以¶印綬華光後庭帶之弓韣朗潤前
星退述潛運夙承嘉奬謙苦中¶京崎嶇上黨金鏡開目
明珠耀掌心方樂於時泰魂奄悲於化往¶紫雲衣兮霓
裳送美人兮北邙白壤宫兮青松苑去君恩兮日逺¶秋
風急兮霜天草木黃兮野田滅香容於空槨留畫像於
甘泉春¶秋以麗和之二字獨褒美於千年¶
　　鄎國長公主神道碑銘(并序/)　　　張　¶説
<pb:KR4h0024_WYG_055-18a>
臣聞堯有娥英承九族之敦序舜有宵燭動百里之光
耀大聖之¶後天必縱之積善之家神所慶矣豈惟上帝
之女雲漢為靈平王¶之孫肅雍其徳連華前志世有其
人皇唐鄎國長公主者睿宗之<md:KR4h0024_SBCK_055-9b>¶第七女也母曰崔國妃
搆累聖而成門合濟美而為室藴乾坤之¶純粹演日月
之清明神媛誕靈常言所絶免懷之嵗天奪聖善不¶食
三日哀比成人文母流胎教之慈曾子得生知之孝由
是宫闔¶延曯邦國逺聞及乎玉笄耀首油駢在馭錫之
<pb:KR4h0024_WYG_055-18b>
美地邑以荆山求¶之令族嬪于薛氏爾其居翫圖史動
修法度服其澣濯㳟儉之教¶興鼓其琴瑟敬讓之風被
其行已也安親惠下之謂仁敬宗好合¶之謂義降貴接
卑之謂禮恕情周物之謂智推心而行罔不該備¶其理
家也侍膳饔餗之均和主饋醴&KR0755;之品齊絲竹五音之
徽靡¶纂組九華之縟麗經目所涉莫不精請毎至三元
上賀五日中叅¶進對詳華折旋舒婉故以式瞻貴里儀
範通門如千花之汎惠風¶百卉之涵膏露窈窕之儀克
<pb:KR4h0024_WYG_055-19a>
舉蕃衍之福大來有男子四女子五¶瑤碧生階芝蘭滿
室也習禮明詩日漸庭闈之訓銀章艾綬地連¶恩澤之
侯自先朝徹扆之辰迄今公主成笄之日外降過制内
疾¶餘哀手寫金字梵經三部躬繡綵線佛像二鋪貝葉
真偈現心相於<md:KR4h0024_SBCK_055-10a>¶銀鈎蓮華妙容呈意生於玉指孝思惟
則道逺乎哉開元繼明推¶恩由已進封鄎國長公主食
邑一千二百户田賦廣而彌儉禮秩¶尊而益㳟其後君
子晨歌夫人晝哭未亡為稱生意盡矣撫視遺¶孤將守
<pb:KR4h0024_WYG_055-19b>
柏舟之誓志期剃落永從奈苑之游朝制斷恩改降鄭
氏¶陵谷可移隋和之徳不昧寒暑有遷松筠之性如一
均養七子庥¶廕二宗汾隂之室忘亡滎陽之黨相慶既
而善福虛應寢疾彌留¶盡國毉之伎逺方畢至供御府
之藥中使相望命之必至不可支¶也堂邑山林忽焉瘁
色平陽歌舞適足愁人開元十三年二月庚¶午薨於河
南縣之修業里春秋三十有七震悼紫庭哀傷朱邸傾¶
家若墜舉國同悲有詔光禄卿孟溫禮監䕶喪葬京兆
<pb:KR4h0024_WYG_055-20a>
尹能延休¶副焉窀穸之禮一如涼國公主故事夏四月
恩旨陪葬於橋陵不¶袝不從古之道也皇上念同氣之
致美感閲川之永謝恨棣華之¶半缺悲瑤草之先化乃
命國史昭銘懿迹降恩禮於雲露寫哀辭¶於金石水非
湘渚還起帝子之祠山是洛陽即封天妹之冡銘曰<md:KR4h0024_SBCK_055-10b>¶帝系白雲仙源紫氣漲家成國承天作貴赫赫聖祖曰
文曰武皇¶皇睿宗一變萬邦挺生淑媛慈和孝㳟清臚
如神蛾眉無雙邸第¶立官湯沐建封爰及笄總禮施環
<pb:KR4h0024_WYG_055-20b>
珮鳴鳯獻祥乘龍擇對帝唐降¶女天乙歸妹珠玉過庭
蘋蘩正内蛟門早閴龍湖忽上無地何載¶無天何仰金
殿書經華絲繡像欲報之徳昊天罔極孰是言歸良¶人
永違銀爐烟斷羅幕霜飛懇願毁形託身壞衣不諒人
只改嬪¶他士稟命曰從從人曰順息媯繩楚懷嬴霸晉
反經合權與道同¶韻燠休二室均歡等潤四海謐清九
族和平萬物向榮衆鶵未成¶心戀盛明形隨落英祖載
鼎城歸穸咸京挽歌敭聲鹵薄凶行哀¶哀聖情惻惻同
<pb:KR4h0024_WYG_055-21a>
生橋山片石千秋令名¶
　　唐故岐陽公主墓誌銘　　　　杜　牧¶
憲宗皇帝即位八年出嫡女冊封岐陽公主下嫁于今
工部尚書¶判度支杜公琮始憲宗時宰相權徳輿有壻
獨孤郁為翰林學士¶帝愛其材因命宰相曰我嫡女既
笄可嫁徳輿得壻獨孤我豈不<md:KR4h0024_SBCK_055-11a>¶得邪可求其比後丞相
吉甫進言曰前所奉詔臣謹搜其人因名¶我烈祖司徒
岐公曰有孫兒琮年始弱冠徳行文學秀朗嚴整臣¶嘗
<pb:KR4h0024_WYG_055-21b>
為司空吏熟其家事官族世婚習尚守治臣一皆忖度
疑琮可¶以奉詔帝即召尚書見與語大悦受殿中少監
服章金紫以元和¶八年某月日主下嫁于杜氏上御正
殿禮畢由西朝堂出節幡鼓¶鐸儀物畢備引就昌化里
賜第上御延喜樓駐止主輪尚書及賓¶侍酒食金帛奏
内樂降嬪御送行賜第堂有四廡繢椽藻櫨丹白¶其壁
派龍首水為沼主外族因請願以尚父汾陽王大通里
亭沼¶為主别館當其時隆貴顯榮莫與為比主實憲宗
<pb:KR4h0024_WYG_055-22a>
皇帝嫡女穆宗¶皇帝母妹敬宗皇帝今天子親姑尚父
汾陽王子儀外曾孫太皇¶太后始以正妃事憲宗以太
后太皇太后愛養三朝凡四十年徳¶厚慈恕化充六宫
主以一女之愛降于杜氏建事舅姑杜氏大族¶其他宜
為婦禮者不翅數十人主卑委怡順奉上撫下終日惕
惕¶屏息拜起一同家人禮度二十餘年人未嘗以絲髮
間指為貴驕<md:KR4h0024_SBCK_055-11b>¶始與尚書合謀曰上所賜及婢奴卒不肯
窮屈奏請納之上嘉歎¶許可因錫其直悉自市寒賤可
<pb:KR4h0024_WYG_055-22b>
制指者自是閉門落然不聞人聲¶尚書讀書考今古治
亂主職婦事承奉夫族時嵗獻饋吉凶賻助¶必親自經
手池塞館陊闢毬場種樹不數年搢紳間雜然稱尚書¶
有賢婦尚書旋出為澧州刺史主後尚書行郡縣聞主
且至殺牛¶羊大為數百人供具主至從不二十人六七
婢乘驢闒茸約所至¶不得肉食驛吏立門外舁飯食以
返不數日間聞于京師衆譁説¶以為異事尚書在澧州
三年主始入後出中間不識刺史㕔屏尚¶書治澧州考
<pb:KR4h0024_WYG_055-23a>
治行為天下第一後為大司徒京兆尹鳯翔節度使¶朝
廷屈指比數以為凡有中外重難非尚書不可主賢益
彰雖至¶宫闈貴號亦加尊敬姑凉國太夫人寢疾比喪
及葬主奉養蚤夜¶不解帶親自嘗藥粥飯不經心手一
不以進既而哭泣哀號感動¶他人尚書後為忠武軍節
度使所治許州創為節度府五十年南¶廹於蔡蔡屋室
卑庳主居無正堂處東支屋恬然六年許軍强雄<md:KR4h0024_SBCK_055-12a>¶且撑
劇宼自始多用武臣治各出已部曲家人疵政㢮法習
<pb:KR4h0024_WYG_055-23b>
為循¶常有司用比邉障遠地擲置不問民亦甘心尚書
再治之老民相¶率兩走闕下遮丞相馬叩頭乞留請樹
生祠及詔追去攀縁擕扶¶哭於道路尚書治外主治内
尚書所至必稱崱崱為名公偉人主¶實有内助焉穆宗
以太皇太后敬主尤為親信俯首益卑車服侍¶使愈自
貶抑覲謁温凊外口不言他事訖穆宗朝人不以親貴
稱¶當貞元時徳宗行姑息之政王武俊王士眞張孝忠
子聨為國壻¶憲宗初寵于頔來朝以其子配以長女皆
<pb:KR4h0024_WYG_055-24a>
挾恩佩勢聚少俠狗馬¶為事曰截馳道縱擊平人豪取
民物官不敢問戚里相尚不以為¶窮弱自主降于尚書
壁絶外之初怒中笑後皆敬畏累聖亦指示¶主徳以誡
警之至于今以主尚書顯重於中外戚里亦皆自檢歛¶
隨短長為善於是舊俗滅不復有尚書自許奉急追詔
主有疾小¶愈强不肯留曰去朝興慶宫縱死於道吾無
恨以開成二年十一¶月某日薨於汝州長橋驛享年若
干上廢朝三日其年十二月某<md:KR4h0024_SBCK_055-12b>¶日主喪至京師比及葬
<pb:KR4h0024_WYG_055-24b>
兩宫弔問相繼於道開成三年某月日上¶御正殿詔丞
相嗣復攝中書令正衙宣冊謚曰莊淑大長公主某¶年
某月日祔葬於萬年縣洪原鄉少陵原尚書先塋禮也
生男二¶人長曰輔九年十歳次曰揚十始二歲女二人
某於尚書為從父¶弟以實銘銘曰¶
章武皇帝唐中興主刑于正妃教及嫡女婉婉帝子下
嫁時賢影¶逐響荅隨順纒綿杜氏大族枝蔓蟬聮上有
舅姑髙堂儼然螭綬¶龜章玉佩金軒養色恱意侍後承
<pb:KR4h0024_WYG_055-25a>
前人不我貴我敬我䖍始終盡¶禮大小周旋餘二十年
誰興間言貴不召驕富不期侈是此四者¶倐相首尾自
古名士或泥於此孰謂帝子超脱擺棄婦職是勤夫¶言
是指池荒館陊屏外不履淑徳柔風天下傾耳宜乎壽
考歸女¶婚子不錫全祉孰提神紀幽石有誌顯筆有史
流于千祀¶
　　唐故東光縣主神道碑銘(并序/)　李　華¶
先朝宗室之望曰紀王太宗第十子也惟帝族母師曰
<pb:KR4h0024_WYG_055-25b>
東光縣主<md:KR4h0024_SBCK_055-13a>¶紀王第三女也自天降祐生有令徳年八嵗
王不豫循環左右不¶食累日王撫首諭焉為之進膳縣
主察起居未復憂色如初動於¶神祇王疾用間周文樂
正之養不過焉至若天人之秀元氣之純¶積於中文於
外其容可知也孝以奉親慈以臨下尊師傅服澣濯¶其
徳可知也禮傳為簪珥詩書為珮玉原心而顧身體訓
而成教¶其言可知也降尊而處下推泰而從約詣繡繪
之妙適飲膳之和¶其功可知也年十八受封邑王擇聞
<pb:KR4h0024_WYG_055-26a>
喜公以妻之聞喜有王佐之¶材委㑹蕃邸縣主以皇孫
之貴和鳴侯家隂徳莫違煇動邦教養¶先姑如寧膝下
奉君子如見大賓以徽柔睦娣姒以莊敬端㓜賤¶鵲巢
之化存焉太后臨朝諸武專政魯衛之國翦焉邱墟
紀王流¶竄巴濮薨於道路縣主承訊崩心嘔血毎一發
聲飛鳥哀鳴草木¶無色外除之後衣裳無純綵杯圈無
甘食耳不聽聲首不加飾自¶朝廷達於㝢内罔不哀之
太后復辟中宗出震日昇暘谷天下文¶明雷破羣隂品
<pb:KR4h0024_WYG_055-26b>
物咸遂以王懿親盛徳詔有司備禮物陪葬昭陵<md:KR4h0024_SBCK_055-13b>¶聞喜
公時為孝義令詔書至河縣主聞之嘔血而絶絶而復
蘇告¶諸子曰家國再造寃酷獲申為我謝中外親親下
見先王瞑目無¶恨言未畢而薨春秋五十有四時神龍
元年二月二十二日有司¶以聞中宗震悼召聞喜公問
公悉以對上歔欷久之殿省埀泣六¶宫悽愴乃下詔褒
美史官撰徳弔祭賵贈禮遇其備矣深於春秋¶者歎曰
孝之至不忘其親忠之至乃心王室自古賢士大夫莫
<pb:KR4h0024_WYG_055-27a>
能¶備舉惟縣主有焉紀王之陷非罪也泣血以終哀中
宗之撫興運¶也則感深而殞絶忠孝兩極首其人倫使
百代之下聞其風者有¶以勸焉其為不匱逺矣嗚呼天
輔善人宜其有後男十人女十人¶四子至大夫曰遇曰
遘曰邁邁仁則踐修孝惟明發少子徳位兼¶盛曰逈今
河南尹兼東都留守上柱國禄益厚而慕益深不逮劬¶
勞之報故也銜涕投簡而命下吏敬銘三章式表幽宅
其文曰
<pb:KR4h0024_WYG_055-27b>
肅雍王門天帝之孫因心則孝懷盛敬尊配美良士如
賓禮存泣¶血終身豈惟霜露慶集家國魂清冡墓壽絶
哀歡事高緗素天作<md:KR4h0024_SBCK_055-14a>¶邙山萬化攸歸地閉金印泉深衮
衣國風悽悽彤管無輝¶
　
　
　
　唐文粹巻五十五下<md:KR4h0024_SBCK_055-14b>¶<md:KR4h0024_SBCK_056-1a>¶
<pb:KR4h0024_WYG_056-1a>
欽定四庫全書
　唐文粹巻五十六¶
　　　　　　　　　　　　宋　姚　鉉　編¶
　
