# -*- mode: mandoku-view; -*-
#+TITLE: 唐文粹
#+DATE: 2015-09-11 21:27:14.188160
#+PROPERTY: ID KR4h0024
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 55
#+PROPERTY: FILE SB04n0194-055唐文粹-卷第五十五上.
<pb:KR4h0024_SBCK_055-1a>¶
逺琬琰不刻豈前脩博達者爲&KR0022;之意乎貞義女者溧陽黃山里¶
史氏之女也以家溧陽史闕書之歲三十不移其志清英絜白事¶
母純孝手柔荑而不&KR0027;身激漂以自業當楚平王時王虐忠助䜛¶
苛虐厥政芟於尚斬於奢血流于朝赤族伍氏怨毒於人何其深¶
哉子胥始東奔勾呉月渉星遁或七日不火傷弓于飛逼迫於昭¶
關匍匐於瀬渚捨車而徒告窮此女目色以臆授之壷&KR0308;全人自¶
沈形與口滅卓絶千古聲凌浮雲激節必報之讎雪誠無疑之地¶
難乎哉借如曹娥濳波理貫於孝道聶姊殞肆槩動於天倫魯姑¶
棄子以卻三軍之衆漂母進飯没受千金之恩方之於此彼或異¶
爾卒使伍君開張闔閭傾蕩鄢郢呉師鞭屍於楚國申胥泣血於¶
秦庭我亡爾存亦各壯志張英風於古今雪大憤於天地微此女¶
之力雖云爲忠孝之士亦焉能咆哮炟爀施於後世也望其溺所¶
愴然低迴而不能去每風號呉天月苦荆水響象如在精魂可悲¶
惜其投金有泉而刻石無主哀哉邑宰滎陽鄭公名晏家康成之¶
<pb:KR4h0024_SBCK_055-1b>¶
學丗子産之才琴清心閑百里大化有&KR0002;主簿扶風竇嘉賔縣尉¶
廣平宋陟丹陽李濟南郡陳然淸河張昭皆有卿才霸略同事相¶
協&KR0225;紀英淑勒銘道周雖陵頽海竭文或不死其辭曰¶
粲粲貞女&KR0012;生寒門上無所天下報母恩春風三十花落無言乃¶
如之人激漂清源碧流素手縈彼潺湲求思不可秉節而存伍胥¶
東奔乞食於此女分壷&KR0308;滅口而死聲動列國義形壯士入郢鞭¶
屍還吳雪恥投金瀬沚報德稱美明明千秋如月在水¶
　　　　項籍碑銘(并序)李觀¶
鋪周秦之顛亡粲乎簡&KR0125;吁可駭也惟秦失在暴惟周失在弱上¶
慢下黷政無紀網若然者神靈不得不哀丗敎不得不張且天地¶
不可以無主故帝必誕眷命不可以坐得故有心者經綸於是漢¶
祖起於豐沛公起於㑹稽陳吳之徒自稱乎假王其餘掲竿而呼¶
爭先刺秦者如林如藪于時亂浩浩兵憧憧風從虎雲從龍三靈¶
昏而四海空公乃杖撥亂之劒希當丗之功浮江而西有壯士八¶
<pb:KR4h0024_SBCK_055-2a>¶
千枹鼓于舟中吁嗟乎無人維禦乎羣兇所以謀大業拯萬靈而¶
爭雌雄者獨漢祖與公遂號百勝之師趣累&KR0401;之危活趙歇擒王¶
離十壁愕眙一麾靡餘然後飄銳氣聳利鋒扼秦&KR0028;怒漢先因語¶
曰&KR0162;約則違人固信則自違惡取乎乃軍鴻門屠咸陽鼎峙于神¶
州幅裂于四方始退與漢祖東西而王天下是知量不足謀不長¶
矣然雖兵衆於漢戰捷於漢其後則有靈壁之敗太公虜滎陽之¶
圍紀信焚廣武之守傷其&KR0336;長陵之役撓其師與漢祖龍虎相逐¶
干戈合離五年之後勝敗乃知是知兵之不可窮物之不可終天¶
地否而開雲雷屯而通故有三&KR0005;潰圍&KR0012;軍曷歸良馬在御美人¶
在帷楚歌夜聞哀泣垂綏遂飲帳中申令麾下鏡分美人颷舉良¶
馬曉漫漫雲茫茫失道於隂陵問津於烏江其猶魚遭網而游鳥¶
嬰羅而翔終不免矣尚能合從亡之人御追逃之兵旗鼓指掌鵝¶
鸛丘陵足罔不蹷首胡不横然始解馬於舟子結纓於死地痛矣¶
夫何自慷&KR0099;斯焉之甚邪而曰天實亡我非戰之罪何執而不窹¶
<pb:KR4h0024_SBCK_055-2b>¶
哉公實勇而無謀剛而無親忌而信䜛暴而殘人是以人得蹈其¶
資兵得害其身眞自亡也豈天亡乎使公勇而能謀關中可據矣¶
剛而能親諸&KR0005;不&KR0157;矣明以察讒竒計得施矣恕而愛人百姓樂¶
推矣若然則舉天下如轉圜何漢氏與二臣能計之哉至如謀於¶
漢者昔其臣也公實棄之兵於漢者亦其&KR0005;也公不庸之故曰得¶
人者昌失人者亡噫從始而言之蓋天理有素乎故生項以靜難¶
生漢以牧人靜難者授勇牧人者授仁不然何鴻門阽而復持成¶
臯跳而復振入關而緩來王楚而驟歸者哉釋名曰碑悲也觀甞¶
尋楚漢春秋見公帳中之歌而詠之輒泫然而悲爰刻石爲文多¶
不究其終始銘曰¶
&KR0078;孱而絶嬴虐而滅九陽鬱結九州卼臲必生聖哲以起滅絕維¶
漢自豐維楚自東偕伐㓂戎反相戰攻戰攻不罷洎乎垓下彼衆¶
我寡龍死于野¶
　　　　諸葛武侯廟碑銘(幷序)尚馳¶
<pb:KR4h0024_SBCK_055-3a>¶
漢代之季天下不得不三分蓋有由矣曹氏挾王室之威重孫氏¶
藉父兄之餘業劉氏獨不階尺土開國於亡命行旅之閒天賛一¶
武侯即鼎足之勢均也公諱亮字孔明身長八尺甞躬耕壠畒好¶
爲梁甫吟雖經綸之材隱括未用而寥廓之志舉措輒形旣先主¶
扶世奠民渴明智用謀之佐致三顧見咨當代之畫公於是輕重¶
中夏揣摩全吳定王業於&KR0336;心決神機於掌握由是身爲先主所¶
起計爲先主所用自北徂南周爰執事夷險平亂靡所不之卒使¶
劉氏以岷峨之地爲己封梁益之人爲己蓄曹操不敢以兵强驟¶
進孫權不敢以境闊妄動彼相之力焉屬先主創業未半中道而¶
殁遺詔&KR0022;家之事大録于公敕後主事公如事父至於職爲臣行¶
令如君其名近嫌也位爲君事臣如父其形近猜也不然豈周公¶
賦鴟鴞之詩成王啓金縢之誥此雖大小有異託付不殊竟能上¶
不生疑心下不興流言茍非誠信結於人格於神移於物則莫能¶
至是公復揔戎仗律無歲不征&KR0005;繼舊&KR0022;之業用復先君之命所¶
<pb:KR4h0024_SBCK_055-3b>¶
以南擒孟獲而不殺志在綏戎狄矣西㧞&KR0302;山而不賀志在吞河¶
洛矣役木牛流馬濟人之力巳紓矣制陣圖兵法敵國之軍可翫¶
矣故得三&KR0028;不封二&KR0022;喪氣大勲未集行師而殞戎夷野祠甿庻¶
巷祭遺愛所使豈求而得之噫國之&KR0005;亡本必先顚且以蜀之連¶
山峻極其險不爲公死而平沃土冨饒其利不爲公死而薄甲兵¶
士卒其衆不爲公死而滅府藏穀帛其冨不爲公死而貧及鄧艾¶
揚聲於前鍾㑹躡跡於後減蜀三十萬戸如撓羊羣劉禪竟不免¶
面縛壘門身爲降虜天事歟人事歟天事逺吾不知之矣以人事¶
而論使武侯常存殷若二敵國勝於本朝百萬之師北向爭衡司¶
馬懿復惕息而不敢戰足明中原非曹丕所有也舉其大略眞命¶
丗之雄未可以身許小國之君延霸王之佐因曰才有所詣不建¶
前賢向令伊吕並丗而生殷周易地而處則太甲不放桐宫而四¶
海咸理諸侯不誓孟津而天下大定但爲天不假年志盡莫就生¶
居於後功績在其下耳然非先主之識武侯或不能輔成於王業¶
<pb:KR4h0024_SBCK_055-4a>¶
使百代令君用人必由此道欲使社稷不振賢智逃於藪澤其可¶
得邪公死之日遺令葬漢中宅軍前祭法曰法施於民以死勤事¶
以勞定國則祀之至令官書廟食成不刋之典一山之内每有風¶
行草動狀帶威神&KR0002;歲大旱&KR0022;人禱之能爲雲爲&KR0040;是謂存與没¶
人皆福利生死古今一也死而不朽反貴於生銘曰¶
漢室大壊掃地無依人心各動天命未歸角力爭&KR0018;有翼者飛突¶
兀卧龍吟嘯待時一論丗事超拜軍師魚水相得生死以之仗順¶
收兵行權略地氣蓋全呉胷吞大魏國政成三人臣莫二乃建社¶
稷興王之器旣得武侯臲卼魏都敵國末滅謀臣巳殂大本去矣¶
不降得乎荒墳四頽拱木皆枯尚餘精爽能禁樵蘇人生異代仰¶
止山隅¶
　　　　蜀丞相諸葛武侯祠堂碑銘(并序)裴度¶
度甞讀舊史詳求往哲或秉事君之節無開國之才得立身之道¶
無治人之術四者備矣兼而行之則蜀丞相諸葛公其人也公本¶
<pb:KR4h0024_SBCK_055-4b>¶
系在簡䇿大名蓋天地不復以云當漢祚衰陵人心競逐取威定¶
霸者求賢如不及藏器在身者擇主而後動公是時也躬耕南陽¶
自比管樂我未從虎時稱卧龍詩曰潛雖伏矣亦孔之炤荆州平¶
心與元直神交洎乎三顧而許以驅馳一言而定其機勢於是翼¶
扶劉氏纉承舊服結呉抗魏擁蜀稱漢刑政達於荒外道化行乎¶
域中誰謂阻深殷爲强國誰爲遳脆勵爲勁兵則知地無常形人¶
無常性自我而作&KR0002;金在鎔故九州之地魏有其七我無其一由¶
僻陋而啓雄圖出封疆以延大敵財用足而不曰浚我以生干戈¶
動而不曰殘人以逞其底定南方也不以力制而取其心服震懾¶
諸夏也不敢角其勝負而止&KR0049;其存亡法加於人也雖從死而無¶
怨德及於人也雖弈葉而見思此所謂精義入神自誠而明者矣¶
&KR0002;其人存其政舉則四海可平五服可傾而陳壽之評未極其能¶
事崔浩之說又詰其成功此皆以變詐之略論節制之師以進取¶
之方語化成之道不其謬歟夫委棄荆州不能遂有三郡此乃務¶
<pb:KR4h0024_SBCK_055-5a>¶
増德以吞宇宙不黷武以爭尋常及岀斜谷據武公分兵屯田謀¶
乆駐之計與敵對壘待可勝之期雜乎居人如適虛邑彼則喪氣¶
我方養威&KR0002;天假之年則繼大漢之祀成先主之志不難矣且權¶
傾一國聲震八紘上下無異辭始終無愧色茍非運膺五百道冠¶
生知曷以臻於此乎故玄德知人之明者倚仗曰魚之有水仲達¶
姦人之雄者嗟稱曰天下竒才度毎迹其行事度其逺心願奮短¶
札以排羣議而文字&KR0214;鄙志願未果元和三年冬十月聖上以西¶
南奥區寇亂餘孼罷甿未息汚俗未淸輟我股肱爲之父母乃詔¶
相國臨淮公由秉鈞之重承推轂之寄戎軒乃降藩服乃理&KR0005;明¶
帝道陬落綏懷漙暢仁風閭閻滋殖府中無留事宇下無棄才人¶
知嚮方我有餘地則諸葛公在昔之治與相國當今之政異代而¶
同塵矣度謬以庸薄獲&KR0153;管記隨旌旄而爰止望祠宇而修謁有¶
儀可象以赫厥靈雖徽烈不忘而碑表未立古者或拳拳一善或¶
師長一城尚流斯文以示來裔況如在之歎終古不紀其可闕乎¶
<pb:KR4h0024_SBCK_055-5b>¶
乃刻貞石庻此都之人存必拜之感云爾銘曰¶
昔在先主思啓疆宇擾攘靡依英雄無輔爰得武侯先定蜀土道¶
德城池禮義干櫓煦物如春化人如神勞而不怨用之有倫柔服¶
蠻落鋪敷渭濵攝跡畏威雜居懷仁中原旰食不測不克以待可¶
勝允臻其極天未悔禍公命不果漢祚其亡&KR0005;星中墮反旗鳴鼓¶
猶走司馬死而可作當小天下尚父作周阿衡佐商兼齊管晏揔¶
漢蕭張易代而生易地而理遭遇豐約亦皆然矣嗚虖竒謀奮發¶
美志夭遏吁嗟嚴立咸受謫罰聞之痛之或泣或絶甘棠勿翦駢¶
邑斯奪繇是而言殊途共轍本於忠恕孰不感恱茍非誠慤徒云¶
固結古栢森森遺廟沈沈不殄禋祀以迄于今靡不駿奔若有照¶
臨蜀國之風蜀人之心錦江清波玉壘峻岑入海際天知公德音¶
　　　　諸葛武侯廟記　吕温¶
天厭漢德俾絶其紐羣生墜塗四海飛水武侯命丗實念皇極魏¶
姦呉輕未&KR0023;心膂南陽堅卧待時而起三顧雖晚羣雄粗定必也¶
<pb:KR4h0024_SBCK_055-6a>¶
篲掃是資鼎立變化消息謀成掌中龍戰玄黄再得雲&KR0040;於是右¶
掲如天之府左提用武之國因山分力與水合勢蟠亘萬里張爲¶
龍形亦欲首吞咸鎬尾束河洛翼乎中夏飛于天衢然後魚驅勾¶
呉東入晏海大勲未集天奪其魄至誠無忘炳在日月烈氣不散¶
長爲風雷英雄痛心六百年矣於戲以武侯之才知巳託國土雖¶
狹國以勤儉富民雖寡兵以節制强魏武旣没晉宣非敵而戎車¶
荐駕不復中原或竒謀非長則斬&KR0005;覆軍無虛舉矣或餽粮不繼¶
則築室反耕有成筭矣甞試念之頗賾其原夫民無歸德以爲歸¶
撫則思虐則忘其思也不可使忘其忘也不可使思當漢道方休¶
哀平無罪王莽乃欲慿戚寵造符命脅之以威動之以神使人忘¶
漢終不可得也及高光舊德與丗衰逺&KR0074;靈流毒在人骨髓武侯¶
乃欲開季丗振絶緒論之不以本臨之不以忠使人思漢亦不可¶
得也向使武侯奉先主之命告天下曰我之舉也匪私劉宗惟活¶
元元曹氏利汝乎吾事之曹氏害汝乎吾除之俾虐魏偪從之民¶
<pb:KR4h0024_SBCK_055-6b>¶
聳誠感動然後經武觀舋長驅義聲咸洛不足完矣奈何當至公¶
之運而強人以私此猶力爭彼未心服勤而靡&KR0023;不亦冝哉乃知¶
務開濟之業者未能審時定勢而大順人心而克觀厥成吾不信¶
也惜其才有餘而見未至&KR0274;于遺廟以俟通識唐貞元十四年七¶
月二十五日東平吕温記¶
　　　　刻武侯碑隂　孫樵¶
赤帝子火熾四百年天厭其&KR0044;洎獻燼矣武侯獨憤激不顧妆死¶
&KR0069;於蜀欲嘘而再燃之艱乎爲力哉是以國稱用武歧雍閒地不¶
尺闊抑非智不周天意炳炳也夫以武侯之賢寧靡籌其不可邪¶
蓋激備隆中以天下託不欲曲肱安榖終兒女子手&KR0005;驅馳死備¶
志邪由是覈武侯之所爲殆庶幾矣然跨西南一隅與呉魏抗國¶
提卒數萬綽綽乎去留無我技者是亦善爲兵矣史壽以爲短於¶
&KR0063;變眞抑武侯哉俾武侯不早入蜀地曹之君臣&KR0005;奔走固圉之¶
不暇鍾鄧寜能越巖懸兵決勝指取邪是井絡之野與武侯存亡¶
<pb:KR4h0024_SBCK_055-7a>¶
俱矣天殱武侯其不愛劉愈明白矣其姜維何力焉曩蟠南陽時¶
人不與仲毅伍洎受社稷寄擅刑賞柄曽心不愧畏人不疑黷何¶
意氣明信之卓卓也武侯死殆五百載訖今梁漢之民謌道遺烈¶
廟而祭者如在其愛於民如此而乆也獨謂武侯之治比於燕奭¶
彼屠齊城合諸侯在下矣¶
重校正唐文粹卷第五十五之上¶
#+PROPERTY: JUAN 55
#+PROPERTY: FILE SB04n0194-055唐文粹-卷第五十五下.
<pb:KR4h0024_SBCK_055-8a>¶
重校正唐文粹卷第五十五之下¶
　　　　　　　　　　呉興姚　鉉　纂¶
　碑七(墓銘附揔四首)¶
　　妃主¶
　　　唐和麗妃神道碑(張説)唐鄎國長公主神道碑¶
　　　唐岐陽公主墓誌銘(附/杜牧)唐東光縣主神道碑(李華)¶
　　　　唐和麗妃神道碑銘(并序)張說¶
舊史云軒轅帝宫次星具黃龍之體郊媒神祀次妃成玄鳥之命¶
非聖也莫能法天非天也莫能感聖則有相乎坤而母乎震齊乎¶
古而合乎天跡雖秘絶猶可測而言焉麗妃趙氏天水人也麗者¶
以華美爲貴妃者以配合爲尊易云日月麗天傳稱星辰合度麗¶
加妃號自我爲初原夫八駿覲周肇有封姓三軍霸晉乃蕃卿族¶
設寶符而開國曵珠履而承家果驗成宣之後不乏文忠之慶堯¶
門昭殿何代無人曁乎紫氣上通瑶臺獨立楚宫選美納良袂於¶
<pb:KR4h0024_SBCK_055-8b>¶
神雲漢掖求才進團扇於明月故坐而論教則比位三司動而具¶
贍則儀刑六列者矣先&KR0005;軍以恩澤授職太夫人以有禮封鄭流¶
車躍馬豈無甲觀之親湫宅閑門不有椒房之勢探風揆化憂國¶
如家故聖人有以尚其德也躬親繭館義形熊檻退席以愛禮樛¶
木以廣恩望古難臻之地必爲常踐之域故聖人有以嘉其志也¶
懸象告沴經時寢疾在蒙&KR0013;之辰荅還輦之問生可&KR0162;於浮假心¶
獨係於玄眞神往上清願承恩而入道形歸下土期去禮而薄葬¶
慈顔同氣奚敢爲言皇上閔而許之咨嗟不巳開元十四年春秋¶
三十有四七月十四日薨於春華殿殯於龍興觀之精屋示以出¶
家從道例也命河南尹監護河南令副焉喪葬務約成遺語也二¶
十六日&KR0590;於故都之後邙山之陽孺慕承華悽涼薄室列薤歌於¶
東路迴容衛於北山夀堂一閉&KR0006;凡聖等人代同悲&KR0006;脩短閒月¶
帔雲衣禭以神仙之服上方陶簋旋於造化之初此皆聖主之曲¶
成賢妃之本志何必雲陽山下别起通靈之臺未央宫中虚立致¶
<pb:KR4h0024_SBCK_055-9a>¶
神之帳&KR0002;夫易名之典考行是存帝謚曰和禮之貴也氣之和者¶
生萬物聲之和者孕八音魂而有知感聖恩乎有詔史臣㳟銘内¶
職事岀彤管辭無華飾冩樂池之永傷&KR0009;瑶山之罔極銘曰¶
帝妃佐后實掌隂教八月選才千金聘貌禮獻絲繭詩脩澣濯婦¶
政可尊嬪風胥效皎皎漢女爲皇降靈娥娥&KR0022;媛順道之經結以¶
印綬華光後庭帶之弓韣朗潤前星退述濳運夙承嘉&KR0308;謙苦中¶
京﨑嶇上黨金鏡開目明珠耀掌心方樂於時泰魂奄悲於化往¶
紫雲衣&KR0006;霓裳送美人&KR0006;北邙白壤宫&KR0006;青松&KR0080;去君恩&KR0006;日逺¶
秋風急&KR0006;霜天草木黃&KR0006;野田滅香容於空槨留畫像於甘泉春¶
秋以麗和之二字獨襃美於千年¶
　　　　鄎國長公主神道碑銘(并序)張說¶
臣聞堯有娥英承九族之敦序舜有宵燭動百里之光耀大聖之¶
後天必縱之積善之家神所慶矣豈惟上帝之女雲漢爲靈平王¶
之孫肅雍其德連華前志世有其人皇唐鄎國長公主者睿宗之¶
<pb:KR4h0024_SBCK_055-9b>¶
第七女也母曰崔國妃搆累聖而成門合濟美而爲室藴乾坤之¶
純粹演日月之清明神媛誕靈常言所絶免懷之歲天奪聖善不¶
食三日哀比成人文母流胎教之慈曽子得生知之孝由是宫闈¶
延矚&KR0022;國逺聞及乎玉笄耀首油駢在馭錫之美地邑以荆山求¶
之令族嬪于薛氏爾其居翫圖史動修法度服其澣濯㳟儉之敎¶
興鼓其琴瑟敬讓之風&KR0013;其行已也安親惠下之謂仁敬宗好合¶
之謂義降貴接卑之謂禮恕情周物之謂智推心而行罔不該備¶
其理家也侍膳饔餗之均和主饋醴&KR0755;之品齊絲竹五音之徽靡¶
纂組九華之縟麗經目所渉莫不精詣毎至三元上賀五日中叅¶
進對詳華折旋舒婉故以式瞻貴里儀範通門如千花之汎惠風¶
百卉之涵膏露窈窕之儀克舉蕃衍之福大來有男子四女子五¶
謡碧生階芝蘭滿室也習禮明詩日漸庭闈之訓銀章女綬地連¶
恩澤之侯自先朝徹扆之辰迄今公主成笄之日外降過制内疾¶
餘哀手寫金字梵經三部躬繡綵線弗二鋪貝葉眞偈現心相於¶
<pb:KR4h0024_SBCK_055-10a>¶
銀鈎蓮華妙容呈意生於玉指孝思惟則道逺乎哉開元繼明推¶
恩由巳進封鄎國長公主食邑一千二百戸田賦廣而彌儉禮秩¶
尊而益恭其後君子晨歌夫人晝哭未亡爲稱生意盡矣撫視遺¶
&KR0012;&KR0005;守柏舟之誓志期剃落永從奈苑之游朝制斷恩改降鄭氏¶
陵谷可移隋和之德不昧寒暑有遷松筠之性如一均養七子庥¶
&KR0315;二宗汾隂之室忘亡滎陽之黨相慶旣而善福虚&KR0063;寢疾彌留¶
盡國毉之伎逺方畢至供御府之藥中使相望命之必至不可枝¶
也堂邑山林忽焉瘁色平陽歌舞適足愁人開元十三年二月庚¶
午薨於河南縣之脩業里春秋三十有七震悼紫庭哀傷朱邸傾¶
家若墜舉國同悲有詔光禄卿孟温禮監護喪葬京兆尹能延休¶
副焉窀穸之禮一如涼國公主故事夏四月恩㫖陪葬於橋陵不¶
祔不從古之道也皇上念同氣之致美感閱川之永謝恨棣華之¶
半缺悲瑶草之先化乃命國史昭銘懿迹降恩禮於雲露寫哀辭¶
於金石水非湘渚還起帝子之祠山是洛陽即封天妹之&KR0193;銘曰¶
<pb:KR4h0024_SBCK_055-10b>¶
帝系白雲仙源紫氣漲家成國承天作貴赫赫聖祖曰文曰武皇¶
皇睿宗一變萬&KR0022;挺生淑媛慈和孝㳟清臚如神蛾眉無&KR0031;邸第¶
立官湯沐建封爰及笄緫禮施環佩鳴鳯獻祥乗龍擇對帝唐降¶
女天乙歸妹珠玉過庭蘋蘩正内蛟門早閴龍湖忽上無地何載¶
無天何仰金澱書經華絲繡像欲報之德昊天罔極孰是言歸良¶
人永違銀爐煙斷羅幕霜飛懇願毁形託身壊衣不諒人只改嬪¶
他士稟命曰從從人曰順息嬀繩楚懐嬴霸晉反經合權與道同¶
韻燠休二室均歡等潤四海謐清九族和平萬物向榮衆鶵未成¶
心戀盛明形隨落英祖載鼎城歸穸咸京挽歌敭聲鹵薄凶行哀¶
哀聖情惻惻同生橋山片石千秋令名¶
　　　　唐故&KR0302;陽公主墓誌銘　杜牧¶
憲宗皇帝即位八年出嫡女&KR0125;封&KR0302;陽公主下嫁于今工部尚書¶
判度支杜公琮始憲宗時宰相權德輿有壻獨&KR0012;郁爲翰林學士¶
帝愛其材因命宰相曰我嫡女旣笄可嫁德輿得壻獨孤我豈不¶
<pb:KR4h0024_SBCK_055-11a>¶
得邪可求其比後丞相吉甫進言曰前所奉詔臣謹捜其人因名¶
我烈祖司徒岐公曰有孫兒琮年始弱冠德行文學秀朗嚴整臣¶
甞爲司徒吏熟其家事官族世婚習尚守治臣一皆忖度疑琮可¶
以奉詔帝即召尚書見與語大恱受殿中少監服章金紫以元和¶
八年某月日主下嫁于杜氏上御正殿禮畢由西朝堂出節幡鼓¶
鐸儀物畢備引就昌化里賜第上御延喜樓駐止主輪尚書及賔¶
侍酒食金帛奏内樂降嬪御送行賜第堂有四廡繢椽藻櫨丹白¶
其壁派龍首水爲沼主外族因請願以尚父汾陽王大通里亭沼¶
爲主别館當其時隆貴顯榮莫與爲比主實憲宗皇帝嫡女穆宗¶
皇帝母妹敬宗皇帝今天子親姑尚父汾陽王子儀外曽孫太皇¶
太后始以正妃事憲宗以太后太皇太后愛養三朝凡四十年德¶
厚慈恕化充六宫主以一女之愛降于杜氏建事舅姑杜氏大族¶
其他宜爲婦禮者不翅數十人主卑委怡順奉上撫下終日惕惕¶
屏息拜起一同家人禮度二十餘年人未甞以絲髪間指爲貴驕¶
<pb:KR4h0024_SBCK_055-11b>¶
始與尚書合謀曰上所賜及婢奴卒不肯窮屈奏請納之上嘉歎¶
許可因錫其直悉自市寒賤可制指者自是閉門落然不聞人聲¶
尚書讀書考今古治亂主職婦事承奉夫族時歲獻饋吉凶&KR0608;助¶
必親自經手池塞館陊闢毬場種樹不數年搢紳間雜然稱尚書¶
有賢婦尚書旋出爲灃州刺史主後尚書行郡縣聞主且至殺牛¶
羊大爲數百人供具主至從不二十人六七婢乗驢闒茸約所至¶
不得&KR0079;食驛吏立門外舁飯食以返不數日間聞于京師衆譁說¶
以爲異事尚書在灃州三年主始入後出中間不識刺史㕔屏尚¶
書治澧州考治行爲天下第一後爲大司徒京兆尹鳯翔節度使¶
朝廷屈指比數以爲凡有中外重難非尚書不可主賢益彰雖至¶
宫闈貴號亦加尊敬姑涼國太夫人寢疾比喪及葬主奉養蚤夜¶
不解帶親自甞藥粥飯不經心手一不以進旣而哭泣哀號感動¶
他人尚書後爲忠武軍節度使所治許州創爲節度府五十年南¶
迫於蔡蔡屋室卑&KR0763;主居無正堂處東支屋恬然六年許軍强雄¶
<pb:KR4h0024_SBCK_055-12a>¶
且撑劇寇自始多用武臣治各出已部曲家人疵政㢮法習爲循¶
常有司用比邊障逺地擲置不問民亦甘心尚書再治之老民相¶
率兩走闕下遮丞相馬叩頭乞留請樹生祠及詔追去攀緣&KR0157;扶¶
哭於道路尚書治外主治内尚書所至必稱崱崱爲名公偉人主¶
實有内助焉穆宗以太皇太后敬主尤爲親信俯首益卑車服侍¶
使愈自貶抑覲謁温凊外口不言他事訖穆宗朝人不以親貴&KR0091;¶
當貞元時德宗行姑息之政王武俊王士眞張孝忠子聮爲國壻¶
憲宗初寵于頔來朝以其子配以長女皆挾恩佩勢聚少俠狗馬¶
爲事日截馳道縱擊平人豪取民物官不敢問戚里相尚不以爲¶
窮弱自主降于尚書壁絶外之初怒中&KR0015;後皆敬畏累聖亦指示¶
主德以誡警之至于今以主尚書顯重於中外戚里亦皆自檢歛¶
隨短長爲善於是舊俗滅不復有尚書自許奉急追詔主有疾小¶
愈强不肯留曰去朝興慶宫縱死於道吾無恨以開成二年十一¶
月某日薨於汝州長橋驛享年&KR0002;于上廢朝三日其年十二月某¶
<pb:KR4h0024_SBCK_055-12b>¶
日主喪至京師比及葬兩宫弔問相繼於道開成三年某月日上¶
御正殿詔丞相嗣復攝中書令正衙宣冊謚曰莊淑大長公主某¶
年某月日祔葬于萬年縣洪原鄉少陵原尚書先塋禮也生男二¶
人長曰輔九年十歲次曰楊十始二歲女二人某於尚書爲從父¶
弟以實銘銘曰¶
章武皇帝唐中興主刑于正妃敎及嫡女婉婉帝子下嫁時賢影¶
逐響荅隨順&KR0414;綿杜氏大族枝蔓蟬聮上有舅姑高堂儼然螭綬¶
&KR0027;章玉佩金軒飬色恱意侍後承前人不我貴我敬我䖍始終盡¶
禮大小周旋餘二十年誰興間言貴不召驕富不期侈是此四者¶
倐相首尾自古名士或泥於此孰謂帝子超脫擺棄婦職是勤夫¶
言是指地荒館陊屏外不履淑德柔風天下傾耳冝乎夀考歸女¶
婚子不錫全祉孰提神紀幽石有誌顯筆有史流于千祀¶
　　　　唐故東光縣主神道碑銘(并序)李華¶
先朝宗室之望曰紀王太宗第十子也惟帝族母師曰東光縣主¶
<pb:KR4h0024_SBCK_055-13a>¶
紀王第三女也自天降祐生有令德年八歲王不豫循環左右不¶
食累日王撫首諭焉爲之進膳縣主察起居未復憂色如初動於¶
神祇王疾用閒周文樂正之養不過焉至&KR0002;天人之秀元氣之純¶
積於中文於外其容可知也孝以奉親慈以臨下尊師傅服澣濯¶
其德可知也禮傳爲簮珥詩書爲佩玉原心而顧身體訓而成敎¶
其言可知也降尊而處下推泰而從約詣繡繪之妙適飲膳之和¶
其功可知也年十八受封邑王擇聞喜公以妻之聞喜有王佐之¶
材委㑹蕃邸縣主以皇孫之貴和鳴侯家隂德莫違煇動&KR0022;教養¶
先姑如寧膝下奉君子如見大賔以徽柔睦娣姒以莊敬端㓜賤¶
鵲巢之化存焉太后臨朝諸武專政魯衞之國翦焉丘墟紀王流¶
竄巴濮薨於道路縣主承訊崩心嘔血每一發聲飛鳥哀鳴草木¶
無色外除之後衣裳無純綵杯圈無甘食耳不聽聲首不加飾自¶
朝廷達於㝢内罔不哀之太后復辟中宗岀震日昇暘谷天下文¶
明雷破羣隂品物咸遂以王懿親盛德詔有司備禮物陪葬昭陵¶
<pb:KR4h0024_SBCK_055-13b>¶
聞喜公時爲孝義令詔書至河縣主聞之嘔血而絶絶而復蘇告¶
諸子曰家國再造&KR0072;酷獲申爲我謝中外親親下見先王瞑目無¶
恨言未畢而薨春秋五十有四時神龍元年二月二十二日有司¶
以聞中宗震悼召聞喜公問公悉以對上歔欷乆之殿省垂泣六¶
宫悽愴乃下詔襃美史官撰德弔祭賵贈禮過其備矣深於春秋¶
者歎曰孝之至不忘其親忠之至乃心王室自古賢士大夫莫能¶
備舉惟縣主有焉紀王之陷非罪也泣血以終哀中宗之撫興運¶
也則感深而殞絶忠孝兩極首其人倫使百代之下聞其風者有¶
以勸焉其爲不匱逺矣嗚呼天輔善人冝其有後男十人女十人¶
四子至大夫曰遇曰遘曰邁邁仁則踐修孝惟明發少子德位兼¶
盛曰逈今河南尹兼東都留守上柱國禄益厚而慕益深不遠劬¶
勞之報故也銜涕投簡而命下吏敬銘三章式表幽宅其文曰¶
肅雍王門天帝之孫因心則孝懷盛敬尊配美良士如賔禮存泣¶
血終身豈惟霜露慶集家國魂清&KR0193;墓夀絶哀歡事髙緗素天作¶
<pb:KR4h0024_SBCK_055-14a>¶
邙山萬化攸歸地閉金印泉深衮衣國風悽愴&KR0686;管無輝¶
重校正唐文粹卷第五十五之下¶
　　　　　　　　　　　　　嘉靖甲申歲太學生姑蘇徐焴文明刻于家塾¶
<pb:KR4h0024_SBCK_055-14b>¶
