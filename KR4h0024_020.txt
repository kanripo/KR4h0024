# -*- mode: mandoku-view -*-
#+TITLE: 唐文粹
#+DATE: 2015-09-23 10:31:56
#+PROPERTY: JUAN 20


　頌丙(雅附總八首/)¶
　　　神武四¶
　　　　大唐中興頌(元結/)
　　　　鳳翔岀師紀聖功頌(楊炎/)¶
　　　　大唐河西平胡頌
<pb:KR4h0024_WYG_020-1b>
　　　　平淮西雅(附栁崇元/)¶
　　　時政一¶
　　　　聖政紀頌(來鵠/)¶
　　　豐年一¶
　　　　徳勝頌(歐陽詹/)¶
　　　祥應一¶
　　　　嵗星居心頌(權徳輿/)¶
　　　髙世一
<pb:KR4h0024_WYG_020-2a>
　　　　伯夷頌(韓愈/)<md:KR4h0024_SBCK_020-1b>¶　　大唐中興頌(并序/)　　　　　元　結¶
天寳十四年安禄山陷洛陽明年陷長安天子幸蜀太
子即位於¶靈武明年皇帝移軍鳳翔其年復兩京上皇
還京師於戲前代帝¶王有威徳大業者必見于歌頌若
令歌頌大業刻之金石非老於¶文學其誰宜為頌曰¶
噫嘻前朝孽臣姦驕為昏為妖邉將騁兵毒亂國經羣
生失寧大¶駕南巡百僚竄身奉賊稱臣天將昌唐繄睨
<pb:KR4h0024_WYG_020-2b>
我皇匹馬北方獨立¶一呼千麾萬旟戎卒前驅我師其
東儲皇撫戎蕩攘羣兇復服指¶期曽不踰時有國無之
事有至難宗廟再安二聖重歡地闢天開¶蠲除妖災瑞
慶大來兇徒逆儔涵濡天休死生堪羞功勞位尊忠¶烈
名存澤流子孫盛徳之興山髙日昇萬福是膺能令大
君聲容¶沄沄不在斯文湘江東西中直浯溪石崖天齊
可磨可鐫刋此頌¶焉何千萬年¶
　　鳳翔出師紀聖功頌(并序/)　　楊　炎<md:KR4h0024_SBCK_020-2a>¶
<pb:KR4h0024_WYG_020-3a>
舜有兩階之舞周有孟津之㑹皇帝有岐陽之蒐徳莫
勤乎安國¶勛莫配乎立極利萬物莫近乎去暴盖受天
元符與人請命冥契¶相合億兆有歸以唱則感神鬼之
心以征則去雲雷之難維唐七¶葉姦臣犬吠於二京皇
帝龍鳴於河北觀兵雍上建都發號以朝¶萬國心嚮天
地志通幽昧淳精四達大造𤣥成於是巢山駕海之¶羣
狼纛鳥章之君不期而趨于闕下者四十有三萬元帥
廣平王¶俶太尉光弼司徒子儀等稽首言曰臣聞天啓
<pb:KR4h0024_WYG_020-3b>
聖以俟時聖感時¶而赴難非神功不能當大運非𤣥徳
不能合人心故軒轅之道也¶伏蚩尤宗周之仁也稱襁
負陛下之徳大瑞於人和人和而動天¶天與和合氣百
姓因之以獨化四夷因之以子來王師徳之以貞¶勝意
者河洛徯怨後東征之期人靈駿奔望西狩之禮天子
方齊¶寳輅講金匱之書翌日霓旌武賁大車之輪黄鉞
靈鼉彤弓太阿¶荆韓楚魏之廣七閩五獠之長金鼔百
萬車徒九合大陣于東郊¶皇帝建白麾以誓于軍曰維
<pb:KR4h0024_WYG_020-4a>
髙祖歆于上天四宗重光照臨下土<md:KR4h0024_SBCK_020-2b>¶百有五十祀至于
聖皇總武之干戈備文之法象蕞爾逆虜敢迷¶天紀盜
我符璽黷我威靈使四海之内兵革縱横肝腦塗裂旻
蒼¶降鑒錫命於予俾纉夏已墜之功寛堯未刑之族於
戲今匪玉帛¶山河是愛惟蒼生灾害是憂匪天命威力
是憑惟人心忠義是保¶咨爾張目成天羅植髮成干櫓
布和成將帥厲氣成風雲若作進¶退爾惟旗鼓若斷首
尾爾惟常蛇若戮鯨鯢爾惟干將若拯沈溺¶爾惟巨艦
<pb:KR4h0024_WYG_020-4b>
夏有一旅之衆周有十人之謩志定金石信非盟誓爾¶
其念哉是時天威動六合兵氣連太白乾坤為之坱軋
河嶽為之¶震蕩彼狐鳴鑿齒之徒不崇朝而聲反於謳
歌形歸於蹈舞者㡬¶過半矣故鄠社之師以形勝灞上
之兇以威逐桃林之陣以竒破¶河洛之孽以氣摧帝乃
開天牢迴豹尾陵顥氣鎻欃槍應龍秉鉞¶𤣥女侍坐乃
考夏氏配天之義備漢皇建武之興雲髦玉輅山動¶地
踊降自西雍幸于京師萬姓前導百靈為衛布徳澤望
<pb:KR4h0024_WYG_020-5a>
陵寢悲¶黍稷之將秀覽城闕之為墟以雷雨洗川澤以
皇風清怨怒以大<md:KR4h0024_SBCK_020-3a>¶賞議勤勞以成功告宗廟以詳明去
龍昧以恵政哀困窮清蹕而¶奉聖皇稱觴以朝前殿於
是東國耆老長安士庶排御輅於天庭¶動千門呼萬嵗
煙雲下遶林藪山迴神靈頌於堂精魄感於廟王¶侯慶
於國父子洽於家鍾石反於懸罍俎陳於席華戎踊躍
喜氣¶磅礴日退三舍天聲萬里神謀不得窺其奥天道
不能後其時斯¶一㑹之畧也然後動變化為鑪假仁義
<pb:KR4h0024_WYG_020-5b>
為途陶氣象鑿耳目與神¶合司契以道浸澆醨全犀象
之形斷珠玉之脛然後以景星燭夜¶廿露清氣昇閬風
對天老捨鴻名以還太素乗大厯而統人紀俾¶不思而
降不祭而歆以元和感生淳古於是宰臣聚而言曰主
上¶以神武清難至徳遂人崇勛絶瑞光照萬古闢開日
月于今六年¶百姓豈忘力於帝乎人臣盍謝生於天乎
請相與鑿石於誓師之¶場告成於得衆之地斯王道之
盛典臣炎稽首敢獻頌曰
<pb:KR4h0024_WYG_020-6a>
天命帝兮蕩妖昏交風雨兮㑹秦門惟聖徳兮漫海外
五單于兮¶勇士㑹俗鳥獸兮家雲島越浮山泛青草徴羽
騎兮列天營啓金<md:KR4h0024_SBCK_020-3b>¶縢兮賜長纓日為車兮雷為鼓醢鯨
鯢兮掃煙雨開明堂兮饗文¶祖帝為皇兮后為母歌雲
臺兮冊玉府篆穹石兮駕終古¶
　　大唐河西平胡聖徳頌(并序/)¶
維唐至徳二年春正月武威郡胡洎九蕃夷落内伺師
旅之間外¶合狼豕之兇據金城害州伯蛇變交㦸之下
<pb:KR4h0024_WYG_020-6b>
炎焚大澤之中二月¶乙丑皇帝以五命之服詔太僕崔
偁總中權専上將誓軍前之士¶郤城下之盟又命内常
侍劉日新振鼓鐸之音䕶羌戎之長林竦¶蝟合㑹于東
郊粤庚午髙牙大斾鐵馬長鍛歕以清笳陣以雲蛇¶列
于四衝蓬頭執㦸鼓以靈鼉進于逵路趫悍獷猤虎裘
蝯臂北¶陵于土門之隊銄車雲梯强弩堅楯齊傳于西
烽之亭於是引熊¶虎之師杖龍蛇之劍矛㦸四起烟塵
火色金鼓一振天地徘徊血¶亂𤣥黄聲囂瓦屋是風雲
<pb:KR4h0024_WYG_020-7a>
皆入陣彼草木盡為兵日月垂照於窮¶鄉皇靈赫臨於
天外名王貴馬大玉文貝素女錦衣百金之産萬¶并之
資皆委于入貢之府市于有地之宫是時也千人踊萬
人賀<md:KR4h0024_SBCK_020-4a>¶美太階之符見頌偃伯之議興特進金城大守李
葛頃洎五邑長¶史軍正大夫等言曰盖聞王命先天以
奉時賢臣合統以偕運靡¶乗乎帝籙不能撥亂罔應乎
間氣不得遭逢故大人之作必先靖¶難以摧兇取暴為
治國以任賢使能為建功磅礴乎茅茨之下葳¶㽔乎𤣥
<pb:KR4h0024_WYG_020-7b>
古之上斯軒轅得之以勝蚩尤大夏得之以勝有扈西
伯¶得之去&KR0507;伐崇太宗得之奄有遼海上皇得之克平
巨猾陛下得¶之再清宇宙掃蕩氛蠥允若大唐之新命
復髙祖之天下臣等恭¶惟六聖騰光百有五十祀周賁
海㝢鋪敷菌蠢丹穴之賮孤竹之¶君金罽括羽委命下
吏陛下建大號纉鴻業歸勛祖禰昭事聖皇¶是必天錫
忠良佐成命器二臣所應皇運之統伏崇羽之兇太康¶
西人永永來裔願篆石誌美以為頌云
<pb:KR4h0024_WYG_020-8a>
詔虎臣兮殪天狐載火旗兮耀昆吾霽塵壘兮被戎都¶
　　獻平淮西雅(并表/)　　　　　栁宗元¶
臣某言臣負罪竄伏違尚書牋表奏十有四年聖恩寛
宥命守遐<md:KR4h0024_SBCK_020-4b>¶壤懐印曳紱有社有人(云云/)伏惟睿聖文武
皇帝陛下天造神斷¶克清大憝金鼓一動萬方畢臣太
平之功中興之徳推校千古無¶所與讓臣伏自忖度有
方剛之力不得備戎行致死命况今已無¶事思報國恩
獨惟文章伏見周宣王時稱中興其道彰大于後罕¶及
<pb:KR4h0024_WYG_020-8b>
然徴於詩大小雅其選徒出狩則車攻吉日命官分土
則嵩髙¶韓奕蒸人南征北伐則六月采芑平淮夷則江
漢常武鏗鍧炳燿¶盪人耳目故宣王之形容與其輔佐
由今望之若神人然此無他¶以雅故也臣伏見陛下自
即位已來平夏州夷劍南取江東定河¶北今又發自天
衷克翦淮右而大雅不作臣誠不佞然不勝憤¶踊伏
以朝多文臣不敢盡專數事謹撰平淮夷雅二篇雖不
及尹¶吉甫召穆公等庶施諸後代有以佐唐之光明謹昧
<pb:KR4h0024_WYG_020-9a>
死再拜以獻
　　平¶淮夷雅二篇¶¶
皇武命丞相度董師集大功也<md:KR4h0024_SBCK_020-5a>¶皇耆(音/其)其武于溵于淮既徒既車環蔡其來狡衆昬嚚
甚毒于酲¶狂奔呌呶以扞大刑皇咨于度惟汝一徳曠
誅四紀其徯汝克錫¶汝斧鉞其往視師師是蔡人以宥
以釐度拜稽首廟于元龜既類¶既禡于社是宜金節煌
煌錫鍎彫戈犀甲熊斾成命是荷度拜稽¶首出次于東
<pb:KR4h0024_WYG_020-9b>
天子餞之罍斚是崇鼎臑俎胾五獻百籩凡百卿士¶班
以周旋既涉于滻乃翼乃前孰圖厥猷其佐多賢宛宛
周道于¶山于川逺揚邇昭陟降連連我斾我旗子道于
陌訓于羣帥拳勇¶來格公曰徐之無恃頟頟式和爾容
惟義之宅進次于郾彼昬卒¶狂裒兇鞠頑鋒蝟斧螗赤
子匐匐厥父是亢怒其萌芽以悖太陽¶王旅渾渾是佚
是怙既獲敵帥若飢得餔蔡兇伊窘悉起來聚右¶擣其
虛靡愆厥慮載闢載祓承相是臨弛其武刑諭我徳心
<pb:KR4h0024_WYG_020-10a>
其危¶既安有長如林曽是讙譊化為謳吟皇曰來歸汝
復相予爵之成¶國胙以夏墟度拜稽首天子聖神度拜
稽首皇祐下人淮夷既平¶震是朔南宜廟宜郊以告徳
音歸牛休馬豐稼于野我武唯皇永<md:KR4h0024_SBCK_020-5b>¶保無疆¶
　　　皇武十有一章章八句¶
方城命愬守也卒入蔡得其大醜以平淮右¶
方城臨臨王卒峙之匪徼匪競皇有正命皇命于愬往
舒余仁踣¶彼艱頑柔恵是馴愬拜即命于皇之訓既礪
<pb:KR4h0024_WYG_020-10b>
既攻以後厥刃王師¶嶷嶷熊羆是式銜勇韜力日思奮
殛宼昬以狂敢蹈愬疆士獲厥¶心大袒髙驤長㦸酋矛
粲其緩章右翦左屠聿禽其良其良既宥¶告以父母恩
柔于肌卒貢爾有維彼攸恃乃偵乃誘維彼攸宅乃¶發
乃守其恃爰獲我功我多隂諜厥圖以究爾訛雨雪洋
洋大風¶來加于燠其寒于邇其遐汝隂之茫懸瓠之峨
是拔是震大殲厥¶家狡虜既縻輸于國都示之市人即
社行誅乃諭乃止蔡有厚喜¶完其室家仰父俯子汝水
<pb:KR4h0024_WYG_020-11a>
沄沄既清而瀰蔡人行歌我步逶遲蔡¶人歌矣蔡風和
矣孰類蔡初胡甈爾居式慕以康為愿有餘是究¶是咨
皇徳既舒皇曰咨愬裕乃父功昔我文祖惟西平是庸
内誨<md:KR4h0024_SBCK_020-6a>¶于家外刑于邦孰是蔡人而不率從蔡人率止惟
西平有子西平有子惟我¶有臣疇允大邦俾恵我人于
廟告功以顯萬方¶
　　　方城十章章八句¶
　　聖政紀頌(并序/)　　　　　　來　鵠
<pb:KR4h0024_WYG_020-11b>
穆宗皇帝臨大朝與羣臣言奏政事羣臣退而宰臣奏
曰陛下問¶及平政事此三皇五帝之所徽美也陛下不
問及史臣此三皇五¶帝之所弭已也徽美者將有乎聞
也弭已者將有乎亡也以聞之¶而又亡之則陛下徒有
宵衣旰食之名規天條地之績與羣臣言¶後若飈然拂
冠過冕湮時銷日無得用於後譬如十夫樹楊一夫¶拔
之無得以成其大也政事羣臣得陛下日問之是十夫
樹楊也¶史官執筆為陛下日逺之是一夫拔楊也使後
<pb:KR4h0024_WYG_020-12a>
之人訝聖朝空晨¶虚夕閒殿曠廷無君臣咨謀洋溢之
言乏社稷安危强讜之説是¶不亦逺史臣致不載其事
如拔去其楊將弭己之謂乎臣伏念貞¶觀永徽之代百
官之有耳目但聴視天子而已故言事者安論紓<md:KR4h0024_SBCK_020-6b>¶詞無
疑權慮勢史官執筆于階之下天子側旒于殿之上奏
者發¶誠于廷之中是以正衙一開則臣誠前而啓之帝
旒近而鎮之史¶筆隨而絡之由是君臣謀國圗政之事
喻機都要之言詫業發神¶豐編照物偕籍于堯典差光
<pb:KR4h0024_WYG_020-12b>
于天陽至今見太宗文徳若三皇五¶帝之所徽美也自
永徽之後宰執不正窺伺是忌針棘前後阻越¶對敭狼
噬虎飡持膏衒肉盖以言多為已曽不致君内荏失中
畏¶使人聴乃奏史官與百僚俱退然後宰臣請事由是
君有問而宰¶臣知之史官不得與於聞君有舉而宰臣
謀之史官不得記其事¶次第周行檢錄制誥與冗吏同
工而己臣嘗涕泣以歎豈有以一¶已之細一性之忌於
黍晷圭景之間苟嗜急須迴天遮上使聖緒¶神緒有嘉
<pb:KR4h0024_WYG_020-13a>
敭善諷罔得聞於千萬年枉有謂明朝空晨虚夕閒殿¶
曠廷無君臣咨謀洋溢之言乏社稷安危强讜之説若
今踵而承¶之則不唯臣有障聰蔽睿之刺抑陛下雖有
三皇五帝之所徽美¶而若逺史臣則三皇五帝之所弭
已也抑又有一夫拔楊之謂歟<md:KR4h0024_SBCK_020-7a>¶臣請史官執筆當羣臣
奏事隨日撰録號為聖政紀臣立朝荷禄¶幸甚穆宗皇
帝動扆頷旒憮然歎曰吁朕罔敢粉名厥後乃罔知¶厥
後然聖人存簡䇿者亦非以粉名也盖存乎大國之典
<pb:KR4h0024_WYG_020-13b>
鴻祖之¶業我國有典我祖有業業在于典典在于史曷
厥史不書是尸余¶于祖涸業于典也朕纉承聖緒恭惟
恪思將念厥政未嘗不離安¶廢酣馳荒鶩逺是以每與
宰臣言如簇天下一巡省每見宰臣退¶而展天下盡聞
知豈圗臣蓄猾謀公無同事欲弄尾舌先衞巖穴¶隔斥
史臣占佞明后致懿摉嘉訪不存堯典之書善諷名猷
莫出¶清廟之什史臣負我不舉其官宰輔盡忠厥聞有
此由是詔史職¶執史筆立于廷之下録君臣臚句之必
<pb:KR4h0024_WYG_020-14a>
行載剛毅進退之敢議題¶其篇目曰聖政紀也至上之
即位三年有鄉校小臣來鵠居山澤¶間常私心重惜史
臣以其史臣者是當國之鏡千億代之睂目也¶因窺穆
宗實録得解憤釋嫉於立史官為聖政紀者追而頌出
其¶事以鑒今之廷列故拜獻其頌曰<md:KR4h0024_SBCK_020-7b>¶三皇不書五帝不紀有聖有神風銷日已何教何師生
來死止無¶典無法頑肩奡比三皇實作五帝實治成天
造地不昬不圯言得¶非排文得聖齒表表如見者莫若
<pb:KR4h0024_WYG_020-14b>
乎史是知朴繩休結正簡斯若¶君誥臣箴觚編毫絡前
書後經規善鑒惡國之大章如何寝略嗚¶呼貞觀多什
永徽多俞廷日發論殿日發謨牙孽不作鳥䑕其除¶論
出不盖謀行不紆楹然史臣蛇然史裾瞠瞠而視逶逶
而婁翹¶筆當面决防納汚不梏爾智不席我愚執言直
注史文直敷故得¶粲粲朝典落落廷謇聖牘既多堯風
不淺頒編坦軸君出臣顯若¶儼見旒若俯見冕蕪閒殿
曠廷無尸安素晏三皇不亡五帝不翦¶太宗得之史焉
<pb:KR4h0024_WYG_020-15a>
斯展暨乎後相圗身天子専問我獨以言史不得¶近立
明見嫌倚相在擯秉筆如今隨班不進班退史歸惘然
疇依¶奏問莫覩嘉謀固稀取彼誥命祿為國肥烱哉時
皇言必及章徳¶室五帝道奥三皇如何翊臣嚵肉嗜&KR0954;
觜距磨快楅衡物長控截¶僚位占䕶陽光垣私藩已逺
近庾唐俾徳音嘉訪黙縮暗亡咽典<md:KR4h0024_SBCK_020-8a>¶噤法盖聖籠昌曷
以致此史文不張後必非笑將來否臧謂乎殿¶空扆逸
朝懵廷荒不知姦蔽文失汪洋有貞觀業有永徽綱亦
<pb:KR4h0024_WYG_020-15b>
匿¶匪見亦寢匪彰頼有後臣知言不佞伊尹直心太甲
須聖事既可¶書史何不命乃具前欺大陳不敬曰逐史
之喻請以物並且十夫¶樹楊一夫欲競栽既未牢摒豈
能盛帝業以哉逐史似摒穆宗憮¶然若疚若醟何昔臣
斯隠我祖正不傳親問不寫密諍孰示來朝¶以光神政
由是天呼震岌徴奔召急史提筆來叱廷而入端耳抗¶
目不撝不挹獬豸側頭螭虯擺濨握管絶怡當殿而立
君也盡問¶臣也倒誠磊磊其事鏜鏜其聲大何不顯細
<pb:KR4h0024_WYG_020-16a>
何不明語未絶緒史¶已錄成錄成謂何書政紀名伊紀
清芬可昭典墳古師鳥官昔聖¶官雲方之我后録里書
分録有君法書有君文君法君文在聖政¶紀云殿無閒
時廷無曠日雲諏波訪倦編刓筆君劬臣勞上討下¶述
惟勤惟明在聖政紀出至徳何比至教焉如孰窺孰則
外夷内¶儲謂君有道乎臣有謨歟有道有謨在聖政紀
書一體列秩同力<md:KR4h0024_SBCK_020-8b>¶翼戴柝楅去枚絶防無礙國章可披
唐文可愛善咨不偷嘉論不¶盖不偷不盖在聖政紀載
<pb:KR4h0024_WYG_020-16b>
諒夫摠斯不朽可懸魏闕愚得是言非¶訕非伐實謂毉
臣渾沌開君日月妖物雰死天文光發惟我之有¶頌兮
奚斯躍而董狐蹷¶
　　徳勝頌二章(并序/)　　　　　歐陽詹¶
唐貞元六年嵗在庚午隂陽家流曰嵗在午人馬食土
人之所食¶也糓馬之所食也草今言食土明嵗蕪嘉糓
而野無青草則運數¶于兹合凶災之大者於是天尋舊
步地轉恒軸交紏迴薄將有結¶于常沴自春二月至于
<pb:KR4h0024_WYG_020-17a>
夏五月或赫日杲杲或密雲溶溶為燋灼¶為霖霪似
不日而至皇帝宿布大和人神鳥獸魚鼈咸若騰歡
心¶揚喜雲欣欣熙熙休氣中積浹磅礴浮蒼蒼潜相
戛磨力强者勝¶九陽搆旱而莫展六隂作潦而不就
氛祲靄為慶雲烈景曒為祥¶光油油薰薰宛復如春
塊不破而雨足條無聲而風暢日者生氣¶欲凝淑氣
猶競彼雖罔得為禍此亦未能為福徘徊相持時澤
不<md:KR4h0024_SBCK_020-9a>¶降五稼含萌而待藝百芳蓄頴以思坼至是土膏
<pb:KR4h0024_WYG_020-17b>
融甘液宣若决¶渟泉如開涌烟豐本増岐芄芄緜緜
無磽塉與良沃獲一十於百¶千䞉蔬雲矗以委圃餘
糧嶽峙而栖畆夫體病不能害心心平必¶能制體古
人曰人者天地之心也既和且平則天地之病又焉
得¶成歟况奔走游泳之物曰靈曰祗之類皆吁歈怡
逸於其中乎宜¶其燎乾元之宿&KR1028;愈坤元之常疾以
至於交泰如斯之盛邪古先¶帝王至聖則堯至仁則
湯有黎甿以稱理厯水旱而莫禦豈不以¶道未全洽
<pb:KR4h0024_WYG_020-18a>
而徳尚涼哉皇帝非徒能禦之又易之為大慶殊祥
其¶於道徳可謂充塞洋溢光今而邁古矣元元嗚咽
歌聖代者動天¶殷地以夜繼晝而其詞未宏輒為頌
二章用貽于康衢庶事明而¶聲暢流乎無窮而以徳
勝目篇頌曰¶
嵗在午天災於常昔人食土今我飫梁匪徒我飫梁
鰥寡干箱盛¶矣乎我皇之徳變眚為祥休哉徳兮¶
嵗在午天災斯屬昔馬食土今牛饜菽匪徒牛饜菽
<pb:KR4h0024_WYG_020-18b>
大豕梁肉盛<md:KR4h0024_SBCK_020-9b>¶矣乎吾皇之徳轉禍為福休哉徳兮¶
　　嵗星居心頌　　　　　　　權徳輿<md:KR4h0024_SBCK_020-10a>¶皇矣上帝降鑒下人后王承之制作禮文人用明徳
家尚孝仁人¶無癘疵俗以阜蕃敷佑四方發為天祥重
華煌煌乃居明堂下煦¶仁澤上為祥光回復感通天
人攸同乃法五事乃建大中君君臣¶臣徳輝昭融保
祐命之自天無窮微臣頌歌敢備唐風¶
　　伯夷頌　　　　　　　　　韓　愈
<pb:KR4h0024_WYG_020-19a>
士之特立獨行適於義而已不顧人之是非皆豪傑之
士信道篤¶而自知明者也一家非之力行而不惑者鮮
矣若至于一國一州¶非之力行而不惑者盖天下一人
而已矣若至於舉世非之而不¶惑者則千五百年乃一
人而已耳若伯夷者窮天地亘萬世而不¶顧者也昭乎
日月不足以為明崒乎泰山不足以為髙巍乎天地¶不
足以為容當殷之亡周之興微子賢也抱祭器而去之
武王周<md:KR4h0024_SBCK_020-10b>¶公聖也率天下之賢士從天下之諸侯而攻之
<pb:KR4h0024_WYG_020-19b>
未嘗有非之者也¶彼伯夷叔齊乃獨以為不可殷旣滅
矣天下宗周彼二子乃獨恥¶食其粟餓死而不顧由是
而言夫豈有求而為哉信道篤而自知¶明也今世之為
士者一凡人譽之則自以為有餘一凡人沮之則¶自以
為不足夫彼獨非聖人自是如此夫聖人乃萬世之標
準也¶余故曰若伯夷者特立獨行窮天地亘萬古而不
顧者也雖然微¶二子亂臣賊子接跡于後世矣¶
　唐文粹巻二十<md:KR4h0024_SBCK_020-11a>¶<md:KR4h0024_SBCK_021-1a>¶
<pb:KR4h0024_WYG_021-1a>
欽定四庫全書
　唐文粹巻二十一¶
　　　　　　　　　　　　　宋　姚鉉　編¶
　
