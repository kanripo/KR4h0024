# -*- mode: mandoku-view -*-
#+TITLE: 唐文粹
#+DATE: 2015-09-23 10:32:12
#+PROPERTY: JUAN 98


九十八¶
　　　　　　　　　　　　　宋　姚鉉　編¶
　　序辛(總二十五首/)¶
　　　餞别¶
　　　　餞張尚書赴朔方序(賈曽/)
　　　　送桂州邢中丞序(蕭昕/)¶
　　　　送裴中丞赴黔中序(權德輿/)
<pb:KR4h0024_WYG_098-1b>
　　　　餞副大使移軍廣陵序(李白/)¶
　　　　送建安郡守之任序(盛均/)
　　　　送陳郎将歸衡嶽序(李白/)¶
　　　　送幽州李端公序(韓愈/)
　　　　送崔羣序(栁宗元/)¶
　　　　送權十一序(李白/)
　　　　送區冊序(韓愈/)¶
　　　　送張承祖之東都序(李白/)
<pb:KR4h0024_WYG_098-2a>
　　　　送王塤秀才序(韓愈/)¶
　　　　送王棨序(陳黯/)
　　　　送符載歸蜀省覲序(崔羣/)¶
　　　　送族叔楊行元下第歸廣陵序(歐陽詹/)¶
　　　　送族弟旭下第東歸序(蕭頴士/)¶
　　　　送從姪耑遊廬山序(李白/)
　　　　送薛處士序(杜牧/)<md:KR4h0024_SBCK_098-1b>¶　　　　别中嶽二三真人序(陳子昂/)
<pb:KR4h0024_WYG_098-2b>
　　　　餞十七翁二十四翁尋桃源序(李白/)¶
　　　　送靈徹上人歸沃州序(權德輿/)
　　　　送林公歸衡嶽序(李白/)¶
　　　　送浮屠文暢師序(韓愈/)
　　　　送簡師序(皇甫湜/)¶
　　　　送𤣥上人歸天竺寺序(權德輿/)¶
　　餞張尚書赴朔方序　　　　　賈　曾¶
王者大司馬制軍詰禁封國正朔惠綏蠻貊刑齊猾夏
<pb:KR4h0024_WYG_098-3a>
其儀尚矣¶天子道穆三象功清六合截海來威窮荒揆
教将以靜流服度藩¶畿削惲凌暴昭蘇寡弱乃命元宰
兵部尚書燕公専節朔方授律¶羣帥涉河之外距闗之
西公皆統之重分閫也公智以開物精以¶造微文為一
變之英武有萬人之敵歴登庶尹王猷載寧三宅台¶衡
帝采惟亮雖坐堂足以制勝而勤國忘其定居閹茂次
年仲夏¶貞閏拜手東洛馳軺北闕備官而行成旅以從
是日也景風司至¶星火殷宵伯趙鳴而戒隂爽鳩習而
<pb:KR4h0024_WYG_098-3b>
揚武賦可以昇髙逺望詩可<md:KR4h0024_SBCK_098-2a>¶以出宿餞行有詔具寮爰
開祖宴且申後命寵以蕃錫天章賦别¶御札題牋副衣
勉挾纊之誠兼閫喻投醪之㫖筐篚以将其貺筆¶硯以
表其文前載未書今冊斯覩侍中安陽公以仁體國中
書令¶河東公以德熙朝爕贊功成訏謀景服慕采薇之
興悵伐木之朋¶詢彼之師卜兹郊候鼎門右轉岐路旁
分當闕塞之斷山接華林¶之髙樹幕人宿設重帟雲平
太官饔舉百羞霞錯四夏六𦙍之變¶朱干玉羽之容雷
<pb:KR4h0024_WYG_098-4a>
殷川原電烻林薄朝傾多士巷無居人接盖隂¶衢揚袂
風野羽觴逓進列座酣而不譁清鐃間發将士激而愈
厲¶視日知其吉氣吹律騐其商聲則已景列穹都風騰
沙漠西域輕¶郅支之使東胡息冒頓之虞顧夫南仲于
征吉甫薄伐不其逺也¶若木還照前茅起行聽闐闐之
去鼓目悠悠之轉斾歌事者每懷¶靡及念離者跂予望
之成志在心發言同唱自天子有式叙清風¶請編出車
之什以繼蒸人之雅
<pb:KR4h0024_WYG_098-4b>
　　夏日送桂州刺史邢中丞赴任序
　　　　　　　　　　　　　　　蕭　昕<md:KR4h0024_SBCK_098-2b>¶桂林巨鎮臨川荒服居五嶺之表控兩越之郊俗比華
風化同内¶地然而洞居砦止人好阻兵有殊貨重裝吏
無亷政選其任者實¶難其才故郡乆曠官朝思稱職以
腹心之寄輟爪牙之雄俾其澄¶清行獨坐之事俾其式
遏摠防禦之權惟帝知人佇報尤政五月¶維夏畏途萬
里溽暑方起火雲始生履蒼梧瘴癘之郊涉沅湘風¶濤
<pb:KR4h0024_WYG_098-5a>
之壯衆悦是舉而傷此行公陳力滅私飲氷徇節以忠
則九折¶之塗可叱以信則三江之水可航聚糧戒徒肅
装候傳無酒酤我¶緩仳離之憂徴文寵别慰行邁之思
僕以渭陽之故而首序云¶
　　　奉送裴二十一兄閣老中丞赴黔中序
　　　　　　　　　　　　　　　　權德輿¶
裴兄居諫大夫五年休聞籍甚其於匪躬據古切劘獻
替掖垣衆¶君子徒見其拜章伏閣而莫知其所言者然
<pb:KR4h0024_WYG_098-5b>
則發舒純誠𢎞大聦¶明以貢於穆清者可勝道哉每漢
庭大僚與六官貳職之缺羣情¶屬目俟其授受乆矣壬
子詔書有黔巫長帥之拜秩於清憲褒以¶命服周行諸公以
為一方之幸且惜其去而未喻也及夫别殿前<md:KR4h0024_SBCK_098-3a>¶席沃心
交感重藩符之所付慮安集之不稱凡所以輟近臣惠
逺¶人之㫖纎悉備厚上許周月之代兄求三嵗之理又
以見首公急¶病而忘其僻逺淹䘏然後諸公知惜别為
細而感恩為大在此行¶矣自牂牁通夜郎置吏以示綏
<pb:KR4h0024_WYG_098-6a>
懷以安剽輕失其理則蕭然愁擾¶得其和則驩然感悦
方略招徠繫於官師以兄之慈惠直信粹清¶廉白為仁
由己不改其度使大化淳流在明誠洞開推人情以賦¶
政便習俗而不擾彼四封之内如熱待濯如水走下史
臣操簡以¶傳循吏使者急宣以將徴命雖欲復三嵗之言
其可得乎未間則¶褰赤帷飲醇酒晏晏言笑中無町畦
雖鬱蒸霧雨之候無自而入¶矣大丈夫被薦紳彯華纓
𢎞宣職業無有逺邇則嚮之玉堂清禁¶論思侍從與今
<pb:KR4h0024_WYG_098-6b>
之龍節前導金龜映組皆所以事君也豈有中外¶之異
耶祖軷霑醉宣言相勉在加飡寓書而已至若山川風
物與¶離騷瞻望之嘆皆備於詩人所賦故兹不書¶
　　　餞副大使李藏用移軍廣陵序　李　白<md:KR4h0024_SBCK_098-3b>¶夫功未足以盖世威不可以震主必挾此者持之安歸
所以彭越¶醢於前韓信誅於後況權位不及於此者虚
生危疑而潜包禍心¶小拒王命是以謀臣将啖以節鉞
誘而烹之亦由借鴻濤於奔鯨¶膾生人於哮虎呼吸江
<pb:KR4h0024_WYG_098-7a>
海横流百川左縈右拂十有餘郡國計未¶及誰當其鋒
我副使李公勇冠三軍衆無一旅横倚天之劍揮駐¶日
之戈吟嘯四顧熊羆兩集䝉輪扛鼎之士杖干將而星
羅上可¶以決天雲下可以絶地維翕振虎旅赫張王師
退如山立進若電¶逝轉戰百勝僵屍盈川水膏於蒼溟
陸血於原野一掃瓦解洗清¶全吳可謂萬里長城横斷
楚塞不絶五嶺之北盡餌於倄虵勢盤¶地蹙不可圖也
而功大用小天髙路逺社稷雖定於劉章封侯未¶施於
<pb:KR4h0024_WYG_098-7b>
李廣使慷慨之士長吁青雲且移軍廣陵恭揖後命組
練照¶雪樓舩乗風簫鼓沸而三山動旌旗揚而九天轉
良牧出祖列將¶登筵歌酣易水之風氣振武安之瓦海
日夜色雲㠶中流席闌賦¶詩以壯三軍之事白也筆已
老矣序何能為<md:KR4h0024_SBCK_098-4a>¶　　送建安郡守之任序　　　　　盛　均¶
大禹分九州之産生物各有其處獨人之善惡無區别
之地是聖¶人知民心牽於所化也夫理有風而化有本
<pb:KR4h0024_WYG_098-8a>
國者風帝王之理邦¶者本牧守之化二漢以還風化相
蕩貪波㪍漲人不棲身故有得¶一郡若豪虎之暴豚羊
焉猛既有餘化宜不善也有唐洗叔世之¶弊惟牧守不
新其規實乃知風化之本未可移去然則禄食者佐¶國
不務其理為邦不敞其化愚不知夫禄食之道也惟閩
嶠拔一¶臂西指則建安在焉其郡襟山而束水其人猱
黠而易隨等閩之¶支屬特稀聞善化者得非地深法蠧
㑹斂無時猾吏坐姿姦欺黎¶庶日為葷蠆哉皇帝逺懷
<pb:KR4h0024_WYG_098-8b>
疲俗樂有嘉政使君前刺三郡雅稱善¶化今兹東授必
能伸病俗以抒重寄矣将期後賀特以序行¶
　　春於南浦與諸公送陳郎将歸衡嶽序
　　　　　　　　　　　　　　　李　白¶
仲尼旅人文王明夷苟非其時賢聖低眉況僕之不肖
者而遷逐¶枯槁固其宜邪朝心不開暮髮盡白登髙送
逺使人增愁陳郎將<md:KR4h0024_SBCK_098-4b>¶義風凛然英思逸發來下専城之
榻去邀才子之詩動清興於中¶流汎素波而徑去諸公
<pb:KR4h0024_WYG_098-9a>
仰望不及連章祖之序慚起予輙冠名賢¶之首作者嗤
我乃為撫掌之資乎¶
　　　送幽州李端公序　　　　　　韓　愈¶
元年今相國李公為吏部員外郎愈嘗與偕朝道語幽
州司徒公¶之賢曰某前年被詔告禮幽州入其地迓勞
之使累至每進益恭¶及郊司徒公紅袜首鞾袴握刀左
右雜佩弓韔服矢揷房俯立迎¶道左某禮辭曰公天子
之宰禮不可如是及府又以其服即事某¶又曰公三公
<pb:KR4h0024_WYG_098-9b>
不可以將服承命卒不得辭上堂即客階即坐必東¶嚮
愈曰國家失太平於今六十年夫十日十二子相配數
窮六十¶其将復平乎必自幽州始亂之所出也今天子
之大聖司徒公勤¶於禮庶幾帥先河南北之将來覲奉
職如開元時乎李公曰然今¶李公既朝夕左右必數數
為上言元年之言殆合矣端公嵗時來¶夀其親東都東都之
士大夫莫不拜於門其為人佐甚忠意欲司<md:KR4h0024_SBCK_098-5a>¶徒公功名
流千萬嵗請以愈言為使歸之獻
<pb:KR4h0024_WYG_098-10a>
　　送崔羣序　　　　　　　　　　　栁宗元¶
貞松産於巖嶺髙直聳秀條暢碩茂粹然立於千仞之表
和氣之¶發也禀和氣之至者必合以正性於是有貞心勁
質用固其本禦¶攘氷霜以貫嵗寒故君子儀之清河崔敦
詩有柔儒温文之道以¶和其氣近仁復禮物議歸厚其有
稟者歟有雅厚質方之誠以正¶其性慤論忠告交道甚直
其有合者歟是故日章之聲振於京師¶常與隴西李杓直南
陽韓安平洎余為交杓直敦柔深明沖曠坦¶夷慕崔君之和
<pb:KR4h0024_WYG_098-10b>
安平厲莊端毅髙朗振邁悦崔君之正余以剛柔¶不常造次
爽宜求正於韓襲和於李就崔君而考其中焉忘言相¶親
黙與道合今將寧覲東周振䇿于邁且餞於野或命為
之序余¶於崔君有通家之舊外黨之親然吾不以是合
之崔君以文學登¶於儀曹揚于王庭甲俊造之選首讐
校之任然吾不以是視之於¶其序也故載之其末云<md:KR4h0024_SBCK_098-5b>¶　　金陵與諸賢送權十一序　　　　李　白¶
斯髙柄秦嬴世不二三傑伏草與漢並出莽夷朱揮耿
<pb:KR4h0024_WYG_098-11a>
鄧乃起自¶古英逹未必盡用於當年去就之理在大運爾我
君六葉繼聖熙¶于𤣥風垂拱穆然紫極天人其一哉所以青
雲豪士散在商鈞四¶座明哲皆清朝旅人吾希風廣成蕩瀁
浮世素受寶訣為三十六¶帝之外臣即四明逸老賀知章呼
余為謫仙人盖實録耳而嘗採¶姹女於江華收河車於清溪
與天水權昭夷服勤爐火之業久矣¶之子也沖恬淵静才翰
駿發白每一篇一札皆昭夷之所操吁捨¶我而南若折羽翼
時嵗律寒色天風枯聲雲帆涉漢冏若絶雷舉¶目四顧霜天
<pb:KR4h0024_WYG_098-11b>
崢嶸銜盃敘離而羣子賦詩以出餞酒仙翁李白辭¶
　　送區冊序　　　　　　　　　　韓　愈¶
陽山天下之窮處也陸有丘陵之險虎豹之虞江流悍
急横波之¶石亷利侔劒㦸舟舩上下失勢破碎淪溺者
往往有之縣郭無居¶民官無丞尉夾江荒茅篁竹之間
小吏十餘家皆鳥言夷面始至<md:KR4h0024_SBCK_098-6a>¶言説不相通畫地為字
然後可以告以出租賦奉期約是以賓客¶遊從之士無
所為而至愈待罪於斯且半嵗有區生者誓言相好¶自
<pb:KR4h0024_WYG_098-12a>
南海挐舟而來升自賓階儀觀甚偉坐與之語文義卓
然莊周¶云逃空虚者聞人足音跫然而喜矣況如斯人
者豈易得哉入吾¶室聞詩書仁義之説欣然喜若有志
於其間也與之翳嘉林坐石¶磯投竿而漁陶然以樂若
能遺外聲利而不厭貧賤也嵗之初告¶歸拜其親酒壺
既傾序以識别¶
　　　暮春於江夏送張承祖之東都序　李　白¶
吁咄哉僕書室坐愁亦已乆矣每思欲遐登蓬萊極目
<pb:KR4h0024_WYG_098-12b>
四海手弄¶白日頂摩青穹揮斥幽憤不可得也而金骨
未變玉顔以緇何嘗¶不捫松傷心撫鶴歎息誤學書劍
薄遊人間紫禁九重碧山萬里¶有才無命甘於後時劉
表不用於禰衡暫來江夏賀循喜逢於張¶翰且樂舩中遇
達人張侯大雅君子統泛舟之役在清川之湄談¶𤣥賦
詩連興數月醉盡花栁賞窮江山王命有程告以于邁
煙景<md:KR4h0024_SBCK_098-6b>¶之色惨為愁容繫飛㠶於半天汎渌水於遥海欲
去不去更開芳¶樽樂雖寰中趣逸天外平生酣暢未若
<pb:KR4h0024_WYG_098-13a>
此時至於清談浩歌雄筆¶麗藻笑飲醁酒醉揮素琴
余實不愧於古人也揚袂逺别何時歸¶來想洛陽之秋
風鱠伊魚以相待詩可贈逺無乃闕乎¶
　　送王塤秀才序　　　　　　　韓　愈¶
吾甞以為孔子之道大而能博門弟子不能徧觀而盡
識也故學¶焉而皆得其性之所近其後離散分處諸侯
之國又各以其所能¶授弟子源逺而末益分盖子夏之
學其後有田子方子方之後流¶而為荘周故周之書喜
<pb:KR4h0024_WYG_098-13b>
稱子方之為人荀卿之書語聖人必曰孔¶子子弓子弓
之事業不傳惟太史公書弟子傳有姓名字曰馯臂¶子
弓子弓受易於商瞿孟軻師子思子思之學盖出曽子
自孔子¶殁羣弟子莫不有書獨孟軻氏之傳得其宗故
吾少而樂觀焉太¶原王塤示予所為文好舉孟子之所
道者與之言信説孟子而屢¶贊其文辭夫㳂河而下苟
不止雖有疾遲必至於海如不得其道<md:KR4h0024_SBCK_098-7a>¶也雖疾不止終
莫幸而至焉故學者必慎其所道道於楊墨老荘¶佛之
<pb:KR4h0024_WYG_098-14a>
學而欲之聖人之道者猶航斷港絶潢以望至於海也
故求¶觀聖人之道者必自孟子始今塤之所由既幾於
知道如又得其¶舩與楫知㳂而不止嗚呼其可量也哉¶
　　送王棨序　　　　　　　　　陳　黯¶
黯去嵗自襃中還輦下輔文出新試相示其間有江南
春賦篇末¶云今日併為天下春無江南兮江北某即賀
其登選於時矣何者¶以輔文家於江南其詞意有是(句/)
非前朕耶今春果擢上第夏六¶月告歸省於閩命序送
<pb:KR4h0024_WYG_098-14b>
行某辭以未第言不為時重輔文曰吾所¶知者惟道與
義豈以已第未第為重輕哉愚繇是不得讓鱗羣之¶衆
也必聖其龍羽族之多也必瑞其鳳鳳非四翼龍非二
首所以¶異於鱗羽者惟其稀出耳嚮使日百時千盈川
溢陸則虵虺鳩雀¶無非龍鳳矣其誰曰聖且瑞哉進士
科由漢迄唐為擢賢之首也¶寰瀛之大億兆之衆嵗貢
其籍者數纔于千有司升其名者復止<md:KR4h0024_SBCK_098-7b>¶于三十其不為
貴而且稀乎輔文早嵗業儒而深於詞賦其體物¶諷調
<pb:KR4h0024_WYG_098-15a>
與相如揚雄之流異代而同工也故角於文陣而聲光
振起¶今之中選是榮其歸想寧慶之晨為鄉里改觀孰
不謂人之龍鳳¶乎懿哉輔文是行也足以自重¶
　　送廬嶽處士符載歸蜀覲省序　崔　羣¶
旄頭光明垂三十載不習爼豆化為侯王者十有八九
焉由是隠¶逸憔悴羔雁不行蒼山沈沈側陋不顯建中
初有峨嵋客符君發¶六籍棹三湘深入匡廬絶迹半紀
學窺顔子之門閾文紹陳君之¶骨鯁逸慕嚴光之垂釣
<pb:KR4h0024_WYG_098-15b>
志效管寧之不欺結廬熙熙人不知其然¶也頃予奉命
江西三年往復彭蠡未甞不詠湖月潄天倪造符君¶雲
扃宿五老峰下動更晦朔不理還櫂偶丹霄至人白鶴
羽客搴¶靈芝跪天壇相顧永息乎蓬瀛豈復又縈於塵
網覩君超澹愴興¶舊遊雖笑語飲食如常終忽忽若居
大夢君家在岷蜀展愛髙堂¶将聖賢典籍充人子幣帛
斯所以激衰俗扇清風方伯地君不以<md:KR4h0024_SBCK_098-8a>¶厚禮遲吾子予
未之信秋九月楚人歌採蘭以送之
<pb:KR4h0024_WYG_098-16a>
　　送族叔楊行元下第歸廣陵序　歐陽詹¶
族叔行元既射策與主司不合春二月將歸淮南所寓
羣公設祖¶方獻未酬族叔悄然有不暢之色羣公亦愕
爾而阻懽小子侍觴¶奉而前曰歸好事春美時酒樂物
叔於三者加同人将之而有未¶悦豈禮闈失意之為乎
昆吾産金荆山産玉自民役巧鎔琢盖多¶惟干将和璞
有大聞非百鍊則其良可用歟非三獻而其寶可真¶歟
苟良苟真不即成不即售適以精其研稔其實如叔也
<pb:KR4h0024_WYG_098-16b>
亦何稽¶於一邂逅哉若昔之人作必行動必中則是蘓
秦無履穿之嘆寗¶戚無石爛之歌孫𢎞無十上之勤商
鞅無再干之勞也知泰而不¶知否知易而不知難是夫人
也非所以待乎叔也叔如之何叔欣¶然見卞氏又來之
路平歸心納春景安酒意四座以協千鍾以娛¶既醉昇
車秋為到期¶
　　送族弟旭帖經下第東歸序　　蕭頴士<md:KR4h0024_SBCK_098-8b>¶吾族旭也洵美有聲夫蒸蒸者行之能翼翼者體之敬
<pb:KR4h0024_WYG_098-17a>
工文足以¶標絶唱深識足以剖羣疑兼而備焉實為難者
意其倍積風之力¶駭絶電之姿從東道以載馳去南溟
而一息此其分也翳明代擇¶人宜乎盡能使輪轅當曲
直之適鑿枘靡圓方之嘆則宏綱舉而¶浮議息矣以吾
弟不羈之才逢聖君如渇之日而徴求章句見遺¶甲乙
是猶籠鸑鷟絆騰黄望遼廓權竒其可得也吾聞諸君
子非¶無位之患惟立身實難今爾有是才居是屈能卷
舒其道喜愠不¶形又其冲融坦蕩莫可得而窺也不然
<pb:KR4h0024_WYG_098-17b>
書未十獻嵗未二毛道非¶擺闔交無薦寵而雄雖先進
歎甚後時何哉論者以為人之望也¶仲春二月東京千
里之子往矣薄言旋歸賦詩而寵别皆上國¶之選莫不
銜憤屑涕抗詞悲歌吾乃知道術親而然諾重也況乎¶
西遷而五陵是宅南渡而二曹其昌居宋有摯疇之姻在
周為魯¶衞之國曽是共祖不待馮商之言已為路人未
處陶生之嘆今也¶于邁如何勿思詩不云乎凡今之人
莫如兄弟不廢急難之謂也<md:KR4h0024_SBCK_098-9a>¶
<pb:KR4h0024_WYG_098-18a>
　　秋於敬亭送從姪耑遊廬山序　李　白¶
余小時大人令誦子虛賦私心慕之及長南遊雲夢覽
七澤之壯¶觀酒隐安陸蹉&KR0760;十年初嘉興季父謫長安
西還時余拜見預飲¶林下耑乃稚子嬉遊在傍今來有
成鬱負秀氣吾衰乆矣見爾慰¶心申悲道舊破啼為笑
方告我逺涉西登香爐長山横蹙九江却¶轉瀑布天落
半與銀河爭流騰虹奔電潨射萬壑此宇宙之竒詭¶也
其上有方湖石井不可得而窺焉羨君此行撫鶴長嘯
<pb:KR4h0024_WYG_098-18b>
恨丹液¶未就白龍來遲使秦人著鞭先往桃花之水孤
負夙願慙未歸於¶名山終期後來攜手五嶽情以送逺
詩寧闕乎¶
　　送薛處士序　　　　　　　　　杜　牧¶
處士之名何哉潛山隠市皆處士也在山也且非頑如
木石也在¶市也亦非愚如市人也盖有大智不得大用
故羞恥不出寧肯與¶市人木石為伍也國有大智之人不
能大用是國病也故處士之¶名自負也謗國也非大君
<pb:KR4h0024_WYG_098-19a>
子其孰能當之薛君之處士盖自負也<md:KR4h0024_SBCK_098-9b>¶果能窺測堯舜
孔子之道使指制有方弛張不窮則上之命一日¶來子
之廬子之身一日立上之朝使我輩居則來問學仕則
來問¶政千辯萬索滔滔而得若如此則善苟未至是而
遽名曰處士雖¶吾子自負其不為矯歟某敢用此贈行¶
　　别中嶽二三真人序　　　　　陳子昂¶
夫愛名山歌長往世有之矣若夫放身霄嶺宴景雲林
卑俗不可¶得而聞時士不可得而見則吾欲髙視終古
<pb:KR4h0024_WYG_098-19b>
一笑昔人嵩山有二¶仙自浮丘公王子晉上朝玉帝遺
跡金壇鳳笙悠悠千載無響吾¶每以是臨霞永慨撫膺
増歎常謂烟駕不逢羽人長往去囂世走¶青雲登玉女
之峰窺石人之廟見司馬子㣲馮太和霓裳眇然㝠¶壑
獨立真朋羽㑹金漿玉液則有楊仙公𤣥黙洞天賈上
士幽棲¶牝谷玉笙吹鳳瑶裝駐鶴方且迷軒轅之駕期
漫汗之遊吾亦何¶人躬接兹賞實欲執青節從白蜺陪
飲崑崙之庭觀化𤣥元之府¶宿心遂矣𡨕骨甘矣豈知
<pb:KR4h0024_WYG_098-20a>
瓊都命淺金籙道㣲攀倒景而迷途顧<md:KR4h0024_SBCK_098-10a>¶中峰而失路塵
縈俗累復汨吾和仙人真侣永幽靈契翳青芝而¶延佇
遥㑹何期折丹桂而徘徊逺心空絶紫烟去黄庭極仰
寥廓¶而無光視寰區而寡色悠悠何往白頭名利之交
咄咄誰嗟𤣥運¶盛衰之感則如楊朱岐路墨子素絲尚
平辭家而不歸鮑焦抱木¶而枮死可以慟可以悲古人
之心吾今得之矣¶
　　奉餞十七翁二十四翁尋桃源序
<pb:KR4h0024_WYG_098-20b>
　　　　　　　　　　　　　　　李　白¶
昔祖龍滅古道嚴威刑煎熬生人若墜大火三墳五典
散為寒灰¶築長城起阿房并諸侯殺豪俊自為功髙羲
皇國可萬世思欲凌¶雲氣求仙人登封泰山風雨暴作
雖五松受職草木有知而萬象¶乖度禮刑將弛則綺皓
不得不遁於南山魯連不得不蹈於東海¶桃源之避世
者可謂超升先覺夫指鹿之儔連頸而同死非吾黨¶之
謂乎二翁耽老氏之言繼少卿之作文以述大雅道以
<pb:KR4h0024_WYG_098-21a>
通至精¶巻舒天地之心脱落神仙之境武陵遺跡可得
而窺焉問津利往¶水引漁者花藏仙谿春風不知從來
落英何許流出石洞來入晨<md:KR4h0024_SBCK_098-10b>¶光盡開有良田名池竹果
森列三十六洞别為一天邪今扁舟而¶行笑謝人世阡
陌未改古人依然白雲何時而來歸青山一去而¶誰往
諸公賦桃源以美之¶
　　送靈澈上人廬山迴歸沃洲序　權德輿¶
昔廬山逺公鍾山約公皆以文章廣心地用贊後學俾
<pb:KR4h0024_WYG_098-21b>
學者乗理¶以詣因言而悟得非𤣥津之一𣲖乎吳興長
老晝公掇六義之清¶英首冠方外入其空者有沃洲澈
上人上人心冥空無而跡寄文¶字故語甚夷易如不出
常境而諸生思慮終不可至其變也如風¶松迭韻氷玉
相扣層峰千仞下有金碧&KR0822;鄙夫目目初不敢眎三¶復
則淡然天和晦於其中故覩其容覽其詞知其心不待
境靜而¶靜況㑹稽山水自古勝絶東晉逸民多遁世於
此夏五月上人自¶罏峰言旋復於是邦予知夫拂方袍
<pb:KR4h0024_WYG_098-22a>
坐輕舟泝㳂鏡中靜得佳句¶然後罙入空寂萬慮洗然
則嚮之境物又其稊稗也鄙人方景行¶企尚之不暇惡
敢以離羣為歎哉<md:KR4h0024_SBCK_098-11a>¶　　　江夏送林公遊衡嶽序　　　　李　白¶
江南之仙山黄鶴之爽氣偶得英粹後生俊人林公世
為豪家此¶土之秀落髪歸道専精律儀白月在天朗然
獨出既灑落於彩翰¶亦諷誦於金口閒雲無心與化偕
往欲将振五樓之金䇿浮三湘¶之碧波乗杯泝流考室
<pb:KR4h0024_WYG_098-22b>
名嶽瞰憇𡨕壑凌臨諸天登祝融之峯巒¶望長沙之烟
火遥謝舊國誓遺歸蹤百千開士稀有此者余所以¶嘆其
峻節揚其清波龍象先輦迴眸拭視比夫汨泥沙者相
去九¶牛之一毛昔智者安禪於台山逺公託志於廬嶽
髙標勝槩斯亦¶嚮慕哉紫霞摇心青楓夾岸目斷川上
送君此行羣公臨流賦詩¶以贈¶
　　　送浮屠文暢師序　　　　　　韓　愈¶
人固有儒名而墨行者問其名則是校其行則非可以
<pb:KR4h0024_WYG_098-23a>
與之游乎¶如有墨名而儒行者問其名則非校其行則
是可以與之游乎揚¶子雲稱在門牆則揮之在夷狄則
進之吾取以為法焉浮屠師文<md:KR4h0024_SBCK_098-11b>¶暢喜文章其周遊天下
凡有行必請於搢紳先生以求詠歌其所¶志貞元十九
年春将行東南栁君宗元為之請解其装得所送叙¶詩
累百餘篇非至篤好其何能致多如是耶惜其無以聖
人之道¶告者而徒舉浮屠之説贈焉夫文暢浮屠也如
欲聞浮屠之説當¶自就其師而問之何故謁吾徒而來
<pb:KR4h0024_WYG_098-23b>
請也彼見吾君臣父子之懿¶文物事為之盛其心有慕
焉拘其法而未能入故樂聞其説而請¶之如吾徒者宜
當告之以二帝三王之道日月星辰之行天地之¶所以
著鬼神之所以幽人物之所以蕃江河之所以流而語
之不¶當又為浮屠之説而瀆告之也民之初生固若禽
獸夷狄然聖人¶者立然後知宫居而粒食親親而尊尊
生者養而死者藏是故道¶莫大乎仁義教莫大乎禮樂
刑政施之於天下萬物得其宜措之¶於其躬體安而氣
<pb:KR4h0024_WYG_098-24a>
平堯以是傳之舜舜以是傳之禹禹以是傳之¶湯湯以
是傳之文武文武以是傳之周公孔子書之於冊中國
之¶人世守之今浮屠者孰為而孰傳之耶夫鳥俛而啄
仰而四顧夫<md:KR4h0024_SBCK_098-12a>¶獸深居而簡出懼物之為已害也猶且不
脫焉弱之肉强之食今¶吾與文暢安居而暇食優㳺以
生死與禽獸異者寧可不知其所¶自耶夫不知者非其
人之罪也知而不為者惑也悦乎故不能即¶乎新者弱
也知而不以告者不仁也告而不以實者不信也余既
<pb:KR4h0024_WYG_098-24b>
重栁請又嘉浮屠能喜文詞於是乎言¶
　　送簡師序　　　　　　　　　皇甫湜¶
鳳羽而麟毛鳥與獸也經傳以比聖人豈非以其心不
以其形者¶耶師雖佛名而儒其行雖夷狄其衣服而仁
義其心雖未齒於士¶與麟鳳類矣不猶愈於冠朝冠服
朝服或溺於淫怪之説以斁彛¶倫者耶嗚呼師吾獨賢
也刑部侍郎昌黎韓愈既貶於潮浮屠之¶徒懽快以抃
師獨憤起訪予求叙以行資適潮不顧虵山鰐水萬¶里
<pb:KR4h0024_WYG_098-25a>
之險毒若将朝得進拜而夕死可者嗚呼悲吾絆不得
侣師以¶馳¶
　　送𤣥上人歸天竺寺序　　　　權德輿<md:KR4h0024_SBCK_098-12b>¶度門之教根於空寂因修以取證階有以及無不踐精
深之習而¶悟虛無之理者未之有也未得為得則其病
歟僕乆味斯法思與¶言者既而得𤣥禪師師早誦大乗
經各數萬言晩得觀門之學今¶則色空如一哀樂不入
矣桑門之患為外見所雜既得之患為内¶見所縛今𤣥
<pb:KR4h0024_WYG_098-25b>
公翛然於二見之間不内不外𡨕夫至妙身戒心惠¶合
於無倪且以勾吳有山水之絶境天竺又經行之淨界
振錫而¶往其心浩然盖隨縁生興觸物成化而不為外
塵所引也幅巾男¶子權德輿稽首¶
　
　
　
　唐文粹巻九十八¶
<md:KR4h0024_SBCK_099-1a>¶
<pb:KR4h0024_WYG_099-1a>
欽定四庫全書
　唐文粹巻九十九¶
　　　　　　　　　　　　　宋　姚鉉　編¶
　　傳録記事(總一十五首/)¶
　　　
