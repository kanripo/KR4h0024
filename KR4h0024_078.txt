# -*- mode: mandoku-view -*-
#+TITLE: 唐文粹
#+DATE: 2015-09-23 10:32:06
#+PROPERTY: JUAN 78


我智而拒諫矜已聞之夏后據饋頻起亦有魏帝
牽裾不止安彼¶反側如春陽秋露巍巍蕩蕩恢漢髙大
度撫兹庶事如履薄臨深¶戰戰慄慄用周文小心詩之
不識不知書之無偏無黨一彼此於¶胷臆捐好惡於心
想衆棄而後加刑衆悦而後行賞弱其强而治¶其亂伸
其屈而直其枉故曰如衡如石不定物以限物之懸者
輕¶重自見如水如鏡不示物以情物之鑒者妍蚩自生
<pb:KR4h0024_WYG_078-4b>
勿渾渾而濁¶勿皎皎而清勿汶汶而闇勿察察而明雖
冕旒蔽目而視於未形¶雖黈纊塞耳而聽於無聲縱心
乎湛然之域逰神於至道之精扣¶之者應洪纎而效響
酌之者隨深淺而皆盈故曰天之經地之寜¶王之貞四
時不言而代序萬物無言而化成豈知帝力而天下和¶
平吾王撥亂戡以智力民懼其威未懐其徳我皇撫運
扇以淳風¶民懐其始未保其終爰述金鏡窮神盡聖使
人以心應言以行包¶括治體抑揚詞令天下為公一人
<pb:KR4h0024_WYG_078-5a>
有慶開羅起祝援琴命詩一日¶二日念兹在兹惟人所
召自天祐之諍臣司直敢告前疑<md:KR4h0024_SBCK_078-2a>¶　　丹扆箴六首(并序/)　　　　　　李徳裕¶
臣聞詩云心乎愛矣遐不謂矣此古之賢人所以篤於
事君者也¶夫跡踈而言親者危地逺而意忠者忤然臣
竊念㧞自先聖偏荷¶寵光若不愛君以忠則是上負靈
鑒臣頃事先朝屬多隂沴嘗著¶大明賦以諷頗䝉先朝
嘉納臣今日盡節明主亦由是心昔張敞¶之守逺郡梅
<pb:KR4h0024_WYG_078-5b>
福之在遐徼尚竭誠盡親不避尤悔况臣嘗學舊史¶頗
知箴諷雖在疎逺猶思獻替謹稽首上丹扆六箴具列
於後仰¶塵睿覽伏積兢惶¶
　　　宵衣箴¶
先王聽政昧爽以俟雞鳴既盈日出而視伯禹大聖寸
隂為貴光¶武至仁反仄不忌無俾姜后獨去簮珥彤管
記言克念前志¶
　　　正服箴
<pb:KR4h0024_WYG_078-6a>
聖人作服法象可觀雖在宴游尚不懐安汲黯荘色能
正不冠楊¶阜慨然亦譏縹紈四時所御各有其官非此
勿服惟僻為難<md:KR4h0024_SBCK_078-2b>¶　　　罷獻箴¶
漢文罷獻詔還騄駬鑾輅徐驅焉用千里厥後令王亦
能恭已翟¶裘既焚筒布則毁道徳為麗慈儉為美不過
天道斯為至理¶
　　　納誨箴
<pb:KR4h0024_WYG_078-6b>
惟后納誨以求厥中從善如流乃能成功漢驁沈酒舉
白浮鍾魏¶叡侈伏凌霄作宫忠雖不忤而善不從以規
為瑱是謂塞聰¶
　　　辨邪箴¶
居上處深在察㣲萌雖有䜛慝不能蔽明漢之孝昭睿
過周成上¶書知詐照姦得情燕蓋既折王猷洽平百代
之後乃流淑聲¶
　　　防㣲箴
<pb:KR4h0024_WYG_078-7a>
天子之孝敬遵王度安必思危乃無遺慮亂臣猖獗非
可遽數𤣥¶服莫辨觸瑟始仆栢谷㣲行豺豕塞路覩貌
獻飱斯可戒懼¶
　　　手詔荅曰(上雖不能盡用徳裕之言而特命翰/林學士韋處厚殷勤草詔還荅亦可)
　　　(謂奨善納/忠至矣)¶
卿文雅大臣方隅重寄表率諸部肅清全吴化洽行春
風澄坐嘯<md:KR4h0024_SBCK_078-3a>¶眷言善政想歎在懐卿之宗門累著聲績冠
内庭者兩代襲侯伯¶者六朝果能激愛君之誠喻詩人
<pb:KR4h0024_WYG_078-7b>
之㫖在逺而不忘忠告諷上而¶常深慮㣲博我以端躬
約余以循禮三復規諌累夕稱嗟致之座¶隅用比韋弦
之益銘諸心腑何啻藥石之功卿既已投誠朕毎懐¶開
諌茍有過舉無忘密陳山川既遐眷矚何已必當勉已
以副深¶誠¶
　　瑞箴　　　　　　　　　　　孫　朴¶
國之将興妖不足憑國之将亡瑞不足良四靈之長莫
極於龍夏¶徳将衰曷降雌雄桑榖生朝殷道復昌麟出
<pb:KR4h0024_WYG_078-8a>
豈妖孔氏云亡周公¶相周越裳獻雉安漢相漢越裳復
至白魚躍舟鸑鷟鳴岐殷人聚¶喜周人聚悲素靈夜哭
五星聚緯秦謂之妖漢謂之瑞彼瑞此妖¶顛倒如是妖
至而防瑞至而狂恃物滅徳未或不亡我作此箴助¶獻
哲王¶
　　兵箴　　　　　　　　　　　梁　肅<md:KR4h0024_SBCK_078-3b>¶皇道無名帝治有征故效天殺作為五兵曰王及霸功
濟天下威¶實助徳伐乃除禍逐鹿于原戰龍在野大寳
<pb:KR4h0024_WYG_078-8b>
臲卼非兵孰可動如¶決河靜逾滅火蒼蒼萬姓懸命在
我所行者師所統者徳功本乎¶義不本乎力順之曰聖
逆之曰賊成敗存亡鮮不是則衆不足恃¶勝不足保武
王一戎奄有九有紂之百克其卒無後故長民者無¶曰
我强莫予敢亢尋邑百萬覆乎昆陽無曰我大莫予敢
制陳呉¶攘袂嬴氏大潰武不可翫翫則必窮兵不可廢
廢則終凶故曰天¶下雖平忘兵則危不教民戰是謂棄
之齊桓矜衆九國以離徐偃¶仁義本邦亦隳傳美止戈
<pb:KR4h0024_WYG_078-9a>
易稱以律古之睿智神武不殺治亂之¶機繫於杪忽壮
直且順孰云我遏旅臣斯箴敢告執鉞¶
　　太倉箴　　　　　　　　　　李商隠¶
險哉太倉險若太行彼懸車束馬為陟髙岡此禍胎怨
府起自斗¶量無小無大不可不防澄波萬頃不廢汪汪
火烈人畏不廢剛腸¶曷若寛猛處于中央泉榖之地勿
言容易貪夫徇財有死無二御<md:KR4h0024_SBCK_078-4a>¶黠馬銜不得不利下或
諛我過人之聰是人甘言将欲相聾下或¶誇我秋毫必
<pb:KR4h0024_WYG_078-9b>
睹是人甘言将欲相瞽長如欲戰莫捨强弩長如獲¶禽
莫忘縛虎衆人之言有訛有真如彼五味有甘有辛口
自嘗取¶無信他人天生五色有白有黑目自别取無為
人惑而況乎九門¶崇崇近在牆東天視天聴惟明惟聰
問龠合斗斛何以用銅取寒¶暑暴露不改其容亦象君
子介然居中終日戰慄猶懼或失銜用¶何利鍛之以清
虎用何縛接之以明弩用何射發之以誠俾後来¶居上
無由以生有餘不足無由以争心為凖槩何憂乎不直
<pb:KR4h0024_WYG_078-10a>
不平¶各敬爾職一迺心力倉中水外人馬勿食陶毋反
魚以之歎息豈¶無他粟豈無他芻薏苡似珠不可不虞
倉中役夫千逕萬途桀黠¶為炭眭旴為鑪應事成象無
有定模縁私指使慎勿以呼賔朋姻¶婭或来讌話倉中
酒醴慎勿以貰海翁無機鷗故不飛海翁易慮¶鷗乃飛
去夫是以聖人從㣲至著不遺忠恕借借貸貸此門先
塞須¶防蒼蠅變白作黑嗚呼孰慮孰圗昔在漢家倉令
淳于致令少女<md:KR4h0024_SBCK_078-4b>¶上訴無辜陷身至是不亦悲乎敢告君
<pb:KR4h0024_WYG_078-10b>
子身可殺道不可渝¶
　　獄箴　　　　　　　　　　　張　¶說
官有決曹掌兹法獄匪惟議罪亦以防欲所貴仁恕非
矜窘束吏¶茍吹毛人安措足古之為主是戒是勗茫茫
率土蠢蠢羣生賢愚¶中雜真偽相傾若魚之駭如鳥之
驚不能無犯宜持以平或大或¶小時重時輕無以快志
期乎得情孰曰非重國之政令孰曰非輕¶人之性命虐
則招咎寛則納慶宜慎宜恤可畏可敬為獄則固為¶牢
<pb:KR4h0024_WYG_078-11a>
則幽晨嚴管鑰夜密更籌寂寂圎土纍纍繫囚求食摇
尾見吏¶垂頭自昔立名此為非所逼隘狹室欹傾漏宇
冬有祁寒夏多隆¶暑焉可失入焉可妄處勿謂無妨勿
謂無傷匹婦含怨三年亢陽¶匹夫結憤六月飛霜可以
安危可以興亡敢告司憲無輕國章¶
　　縣令箴　　　　　　　　　　古之竒¶
咨爾多士各司厥官政不欲猛刑不欲寛寛則人慢猛
則人殘寛¶則不濟猛則不安小惡無為㳙流成池片言
<pb:KR4h0024_WYG_078-11b>
可用毫末将拱禍既<md:KR4h0024_SBCK_078-5a>¶有胎徳豈無種鏡不自照祇能鑑
物人不自知從諌勿咈慾不可¶縱貨不可黷黷貨生災
慾縱禍速勿輕小人蜂蠆有毒勿輕小道¶大車可覆勿
謂剛可長長剛者亡無謂柔可履履柔者恥剛强有¶時
柔弱有宜時宜克念願在深思不恕而明不如不明不
通而清¶不如不清無為惡行無逆善名保此中道無成
不成過客箴士冀¶申同聲如山之重如水之清如石之
堅如松之貞如劍之利如鏡¶之明如弦之直如秤之平
<pb:KR4h0024_WYG_078-12a>
　　縣令箴　　　　　　　　　　元　結¶
古今所貴有土之官當其選授何嘗不難為其動静是
人禍福為¶其嘘噏作人寒燠煩則人怨猛則人懼勿以
賞罰因其喜怒太寛¶則慢豈能行令太簡則踈難與為
政既明且斷直焉無情清而且¶惠果然必行或曰開由
上官事不自我辭讓而去有何不可誰欲¶字人贈君此
箴豈獨書紳可以銘心¶
　　五箴(并序/)　　　　　　　　　韓　愈<md:KR4h0024_SBCK_078-5b>¶
<pb:KR4h0024_WYG_078-12b>
人患不知其過既知之不能改無勇也予生三十有八
年髪之短¶者日益白齒之摇者日益脱聰明不及於前
時道徳日負於初心¶其不至於君子而卒為小人也昭
昭矣作五箴以訟其惡云¶
　　　游箴¶
于少之時将求多能蚤夜以孜孜于今之時既飽而嬉
蚤夜以無¶為嗚呼予乎其無知乎君子之棄而小人之
歸乎
<pb:KR4h0024_WYG_078-13a>
　　　言箴¶
不知言之人烏可與言知言之人黙焉而其意已傳幕
中之辯人¶反以汝為叛臺中之評人反以汝為傾汝
不懲邪而呶呶以害其¶生邪¶
　　　行箴¶
行與義乖言與法違後雖無害汝可以悔行也無邪言
也無頗死¶而不死汝悔而何宜悔而休汝惡曷瘳宜休
而悔汝善安在悔不¶可追悔不可為思而斯得汝則弗
<pb:KR4h0024_WYG_078-13b>
思<md:KR4h0024_SBCK_078-6a>¶　　　好惡箴¶
無悖而好不觀其道無悖而惡不詳其故前之所好今
見其尤從¶也為比捨也為讎前之所惡今見其臧從也
為愧捨也為狂維讎¶維比維狂維愧於身不祥於徳不
義不義不祥維惡之大幾如是¶為而不顛沛齒之尚少
庸有不思今其老矣不慎胡為¶
　　　知名箴
<pb:KR4h0024_WYG_078-14a>
内不足者急於人知沛焉有餘厥聞四馳今日告汝知
名之法勿¶病無聞病其&KR0110;&KR0110;昔者子路惟恐冇聞赫然
千載徳譽愈尊矜汝¶文章負汝言語乗人不能掩以自
取汝非其父汝非其師不請而¶教誰云不欺欺以賈憎
掩以媒怨汝曾不寤以及於難小人在辱¶亦克知悔及
其既寜終莫能戒既出汝心又銘汝前汝如不顧辱¶則
宜然¶
　　動箴　　　　　　　　　　　皮日休
<pb:KR4h0024_WYG_078-14b>
動生於欲行生於為欲則不妄為則不疑吾道未喪于
何不知勿<md:KR4h0024_SBCK_078-6b>¶生季世有爵必危勿居亂國有祿必尸住無
市怨去無取嗤跡無¶露顯名無求知聲無取猜譽無致
疑坦道如砥履過蒺藜四海如¶家去劇縶維日慎一日
念兹在兹¶
　　靜箴¶
冥冥黙黙惟道之域處不違仁居無悖徳勿欺孩孺衣
冠失則勿¶慢皂𨽻語言成隙深山雖樂犲狼爾殛深林
<pb:KR4h0024_WYG_078-15a>
雖安虺蜴爾螫居不¶必野惟性之寂止不必廣惟心之
適勿傲乎名要乎聘帛勿矯乎¶節取乎祿食躬雖已安
若敵鋒鏑味雖已甘若含氷蘖成吾髙風¶惟靜之力¶
　　口箴　　　　　　　　　　　　姚元崇¶
君子欲訥吉人寡辭利口作戒長舌為詩斯言不善千
里違之勿¶謂可復駟馬難追惟靜惟黙澄神之極去甚去
泰居物之外多言¶多失多事多害聲繁則淫音希則大
室本無暗垣亦有耳何言者¶天成蹊者李似不能言為
<pb:KR4h0024_WYG_078-15b>
世所尊言不出口冠時之首無掉爾舌<md:KR4h0024_SBCK_078-7a>¶以速爾咎無
易爾言亦孔之醜敬之慎之可大可久敬之伊何三¶命
而走慎之伊何三緘其口勗哉夫子行矣勉旃書之屋
壁以代¶韋弦¶
　　視聽箴　　　　　　　　　　　沈　顔¶
人一其視而不一其明故目有時盲人一其聽而不一
其聰故耳¶有時聾蓋目之盲由物亂其睛耳之聾由
聲惑其聰且玉者咸知¶其玉也石者咸知其石也碔砆亂
<pb:KR4h0024_WYG_078-16a>
焉宫者咸知其宫也商者咸知¶其商也而鄭衛惑焉夫
人者孰欲棄真而取偽背正而歸邪諒視¶不詳而聽不
審耳俾視不詳而聽不審者豈不以碔砆鄭衛之故¶乎
吁天下之大萬物之衆其亂目惑耳者非特碔砆鄭衛
而已則¶知非聖賢其不惑於視聽者稀矣¶
　　自箴　　　　　　　　　　　　　元　結¶
有時士敎元子顯身之道曰于時不爭無以顯榮與世
不佞終身¶自病君欲求權須曲須圎君欲求位須姦須
<pb:KR4h0024_WYG_078-16b>
媚不能此為窮賤勿<md:KR4h0024_SBCK_078-7b>¶辭元子對曰不能此為乃吾之心
反君此言作我自箴與時仁讓¶人不汝上處世清介人
不汝害汝若全徳必忠必直汝若全行必¶方必正終身
如此可謂君子¶
　　行已箴　　　　　　　　　　　李　翺¶
人之愛我我度于義義則為朋否則為利人之惡我我思其
由過¶寜不改否又何仇仇實生怨利實害徳我如不思乃
陷于惑内省¶不足愧形于顔中心無他曷畏多言唯咎
<pb:KR4h0024_WYG_078-17a>
在躬若市于戮慢謔自¶他匪汝之辱昔者君子惟禮是
持自小及大曷莫從斯茍逺于此¶其何不為事之在人
昧者亦知遷焉及已則莫之思造次不戒禍¶焉可期書
之在側以作我師¶
　　暗室箴　　　　　　　　　　歐陽詹¶
夫行以檢身非以為人無淫無佚其處宜一孜孜碩人
㝠㝠暗室¶罔縱爾神罔輕爾質逺兹小惡念彼元吉勿
謂傍帷上蓋天鑒無¶外勿謂後掩前扃神在無形天不
<pb:KR4h0024_WYG_078-17b>
長慝神實正直神怒天誅未始<md:KR4h0024_SBCK_078-8a>¶有極昔者趙盾假寐矜
荘天迴厥害鉏麑已亡又有苻堅竊為制¶度神敗其
類蒼蠅以呼天窺神窺人無不知神忿天忿身無所隠¶
澗松抱節幽蘭以薰歳寒不變無人亦芬草木猶爾
人其曷云戒¶慎乎其所不見恐懼乎其所不聞先師有
言敢告夫君¶
　　三戒(并序/)　　　　　　　　　　栁宗元¶
吾恒惡世之人不知推已之本而乗物以逞或依世以干
<pb:KR4h0024_WYG_078-18a>
非其類¶出技以怒強竊時以肆暴然卒迨于禍有客
談麋驢䑕三物似其¶事作三戒¶
　　　臨江之麋¶
臨江之人畋得麋麑畜之入門羣犬垂涎揚尾皆来
其人怒怚之¶自是日抱就犬者習示之使勿動稍使與
之戱積久犬皆如人意¶麋麑稍大忘已之麋也以為犬
良我友抵觸偃仆益狎犬畏主人¶與之俯仰甚善然時
啖其舌三年麋出門外見外犬在道甚衆走欲與¶為戱
<pb:KR4h0024_WYG_078-18b>
外犬見而喜且怒共殺食之狼藉道上麋至死終不悟<md:KR4h0024_SBCK_078-8b>¶　　　黔之驢¶
黔無驢有好事者船載以入至則無可用放之山下虎
見之尨然¶大物也以為神蔽林間窺之稍出近之憖憖
然莫相知他日驢一¶鳴虎大駭逺遁以為且噬已也甚
恐然往来視之覺無異能者益¶習其聲又近出前後終
不敢搏稍近益狎蕩倚衝冒驢不勝怒蹄¶之虎因喜計
之曰技止此耳跳踉大&KR1487;斷其喉盡其肉乃去噫形¶之
<pb:KR4h0024_WYG_078-19a>
尨也類有徳聲之宏也類有能向不出其技虎雖猛
疑畏卒不¶敢取今若是焉悲夫¶
　　　永某氏之䑕¶
永有某氏者畏日拘忌特甚以為已生歲直子䑕子神
也因愛䑕¶不畜猫犬禁僮勿擊䑕倉廩庖厨悉以恣䑕
不問由是䑕相告皆¶来某氏飽食而無禍某氏室無完
器椸無完衣飲食大率䑕之餘¶也晝纍纍與人並行夜
則竊齧鬬暴其聲萬状不可以寝終不厭數¶歲某氏徙
<pb:KR4h0024_WYG_078-19b>
居他州後人来居䑕為態如故其人曰是隂類惡物也<md:KR4h0024_SBCK_078-9a>¶盜暴尤甚且何以至是乎哉假五六猫闔門撤瓦灌穴
購僮羅捕¶之殺䑕如邱棄之隠處臰數月乃已嗚呼
彼以其飽食無禍為可¶恒也哉¶
　　氷壺誡(并序/)　　　　　　　　姚元崇¶
氷壺者清絜之至也君子對之不忘乎清夫洞澈無瑕
澄空見底¶當官明白者有類是乎故内懐氷清外涵玉
潤此君子氷壺之徳¶也
<pb:KR4h0024_WYG_078-20a>
玉本無瑕冰亦至絜方圎相映表裏皆澈喻彼貞亷能
守其節凡¶今之人就列稱臣當官以割剥為務在上以
財賄為親豈異夫象¶之有齒以焚其身魚之貪餌必曝
其鱗故君子讓榮不憂辭滿為¶珍以備其徳以全其真
與其濁富寜比清貧吳隠酌泉龎恭致水¶席皮洗幘緼
袍空裏雖(闕/)畏人知而所知逺矣嗟爾在位祿厚(闕/)¶尊
固當聳亷勤之節(闕/)　競之門氷壺是對□戒猶存以
此清白¶遺其子孫<md:KR4h0024_SBCK_078-9b>¶
<pb:KR4h0024_WYG_078-20b>
　　執秤誡(并序/)¶
秤者衡衡天下之平也君子執之以平其心夫衡在天以
齊七政¶在人以均萬物稱物平施為政以公毫釐不差
輕重必得是執秤¶衡之理也¶
聖人為衡四方取則志守公平體兼正直用於天官銓
綜斯得行¶於里閈紛競以息故南西以對左右以持秤
物低昻不差毫釐使¶錙銖不惑輕重無疑智不能矯愚
不能欺存信去詐以公滅私無¶偏無黨君子似之法者
<pb:KR4h0024_WYG_078-21a>
天下公器官者庶人之師其身既正不令¶而行在下無
怨唯上之平故曰上之所仰人皆其向我之所敎人¶皆
其效心茍至公人将大同心能執一政乃無失嗟爾多
士欽哉¶勉旃庶以觀則同夫佩弦¶
　　執鏡誡(并序/)¶
執鏡取其明也夫内涵虚心外分朗鑒物不可以匿詐
體無得以¶逃形是以野鹿窺而慙山雞對而舞故君子
是繪是畫置之座隅<md:KR4h0024_SBCK_078-10a>¶蓋将照姦囘之心絶險詖之路也
<pb:KR4h0024_WYG_078-21b>
詩曰我心匪鑒不可以茹亦其¶理焉¶
秦樓明鏡鑒有餘暉色自凝曉光能洞㣲飭以鞶組匣
以珠璣龍¶遶池卧烏臨月飛傍入四鄰中延萬象濟物
攸博利人斯廣握在¶帝心則宇宙融朗懸諸詮目則翹
楚瞻仰且明不匿瑕君子是嘉¶不疲屢照君子是效嗟
爾在職為代作則刑不可濫政不可賊凡¶今之人鮮務
為徳紛綸諂媚汨没忠直當須如鏡之明斷可以平¶如
鏡之絜斷可以決敢告後来無忝前哲
<pb:KR4h0024_WYG_078-22a>
　　守戒　　　　　　　　　　　韓　愈¶
詩曰大邦維翰書曰以藩王室諸侯之於天子不惟守
土地奉職¶貢而已固将有以翰藩之也今人有宅於山
者知猛獸之為害則¶必髙其柴援而外施陷穽以待之
宅於都者知穿窬之為盗則必¶峻其垣牆而内固扃鐍
以防之此野人鄙夫之所及非有過人之¶智而後能也
今之通都大邑介於倔强之間而不知為之備豈不<md:KR4h0024_SBCK_078-10b>¶惑
與野人鄙夫能之而王公大人反不能焉豈材力有所
<pb:KR4h0024_WYG_078-22b>
不足歟¶蓋以為不足為耳天下之禍莫大於不足為材
力不足者次之不¶足為者敵至而不知材力不足者先
事而思則其於禍也有間矣¶彼之倔强者帶甲荷戈不
知其多少其緜地則千里與我壤地相¶錯無有邱陵江
河洞庭孟門之闗其間又自知其不得與天下齒¶朝夕
舉踵引頸兾天下之有事以乗吾之便此其暴於猛獸
穿窬¶也甚矣嗚呼胡知而不為之備乎哉賁育之不戒
童子之不抗魯¶雞之不期蜀雞之不支今夫鹿之於豹
<pb:KR4h0024_WYG_078-23a>
非不巍然大矣然而卒為¶之禽者爪牙之材不同猛怯
之資殊也曰然則如何而備之曰在¶得人¶
　　敵戒　　　　　　　　　　　栁宗元¶
皆知敵之仇而不知為益之尤皆知敵之害而不知為
利之大秦¶有六國兢兢以强六國既除&KR1138;&KR1138;乃亡晉敗
楚鄢范文為患厲之¶不圖舉國造怨孟孫惡臧孟死臧
恤藥石去矣吾亡無日智能知<md:KR4h0024_SBCK_078-11a>¶之猶卒以危矧今之人
曾不是思敵存而懼敵去而舞廢備自盈¶祇益為瘉敵
<pb:KR4h0024_WYG_078-23b>
存滅禍敵去召過有能知此道大名播懲病克夀矜¶荘
死暴縱欲不戒匪愚伊耄我作戒詩思者無咎¶
　　幾銘　　　　　　　　　　　權徳輿¶
大和熙熙酌而用之旁魄變化皆生乎幾上合乾道萬
物隂隲下¶為人紀百工咸秩游泳虚無合體渾區乃巻
乃舒與羣有俱沖用¶為工方寸為爐周行不殆造物何
侔一以制動寡以理衆或行其¶道或藏其用盤桓利貞
得時大行燮賛財成粲然文明舒亘八極¶藏之無形山
<pb:KR4h0024_WYG_078-24a>
川出雲元氣㝠㝠故曰知幾其神孔父周文去聖逺¶矣
時無其人見幾而作造形斯悟蘧生可巻顔子殆庶物
知至至¶節宣好惡無愆五事無汨百度静之如淵運之
如環得喪糺纒相¶望其間不見其眹莫知其然審而用
之吾道常全¶
　　門銘　　　　　　　　　　　盧　仝¶
食殘姦&KR1196;狡佞訐愎身之八殺皆惠恃已狎不肖如賢
才命之(闕/)<md:KR4h0024_SBCK_078-11b>¶孽有是有此余敢辭無是無此余之師一日
<pb:KR4h0024_WYG_078-24b>
不見余心思思其人¶懼其人其交其難敢告于門¶
　　二銘(并序/)　　　　　　　　　羅　衮¶
黄帝作巾几之法孔甲有盤盂之戒太公陳觴鏡之銘
所以昭成¶敗而防遺闕也衮不敢追跡聖賢輒取枕杖
二物而為之銘亦古¶之賤士不忘君臣之分也¶
　　　枕銘¶
或枕或欹有安有危勿邪其思¶
　　　杖銘
<pb:KR4h0024_WYG_078-25a>
身之疲杖以扶之國之危賢以圗之¶
　　櫛銘　　　　　　　　　　　盧　仝¶
人之有髪兮旦旦思理有身兮有心兮胡不如是¶
　　藏劍銘　　　　　　　　　　潘存實¶
曾得劍匣而不持或怪之乃荅曰直不可媚善不可害
仁不可暴<md:KR4h0024_SBCK_078-12a>¶茍好是則利不在鋒鋩矣遂為銘曰¶
龍入泉星上天雄雄神器蓄在人間於戯動不仁静不
徳雖百鍊¶之鋼於愛身也奚力
<pb:KR4h0024_WYG_078-25b>
　　座右銘　　　　　　　　　　白居易¶
崔子玉座右銘予竊慕之雖未能盡行常書屋壁然其
間似有未¶盡者因續為座右銘¶
勿慕貴與富勿憂賤與貧自問道何如貴賤安足云聞
毁勿慼慼¶聞譽勿欣欣自顧行何如毁譽安足論無以
意傲物以逺辱於人¶無以色求事以自重其身遊與邪
分岐居與正為鄰於中有取捨¶此外無踈親修外以及
内静養和與真養内不遺外動率義與仁¶千里始足下
<pb:KR4h0024_WYG_078-26a>
髙山起㣲塵吾道亦如此行之貴日新不敢規他人¶聊
自書諸紳終身且自勗身没貽後昆後昆茍反是非我
之子孫¶
　　猩猩銘(并序/)　　　　　　　　裴　炎¶
酈元長水經注云武平封谿縣有獸曰猩猩猨形人面
顔容(闕/)　<md:KR4h0024_SBCK_078-12b>¶學人語若與交言聞者無不欷歔其肉食之
窮年無厭可以辟¶糓淮南子曰猩猩知往而不知来謂
知人家往事及祖父名位阮¶汧云曾使封谿見邑人云
<pb:KR4h0024_WYG_078-26b>
猩猩在山谷行常有數百為羣里人以¶酒幷糟設於路
側又愛著屐里人織草為屐更相連結猩猩見酒¶及屐
知里人設張則知張者祖先姓字及呼名罵云奴欲張
我捨¶爾而去復自再三相謂曰試共嘗酒及飲其味逮
乎醉因取屐而¶著之乃為人之所擒皆獲輒無遺者遂
置檻中隨其所欲而飲之¶将烹里人索其肥者乃自推
托泣而遣之左太冲呉都賦曰猩猩¶啼而就烹里人以
餉封谿令曰何物曰猩猩惟與酒兼之以屐可¶以就擒
<pb:KR4h0024_WYG_078-27a>
爾西國胡人取其血染毳罽色鮮不黯或曰若刺其血
問¶之爾與我幾許猩猩曰二升果足其數若加之鞭捶
而問之則隨所¶加而得至於一斗弗如此未肯頓輸張
薦孝亷好古之士於笥中¶出此圗相示賔客客覽之曰
悲哉此獸何其愚也有僧去塵在座¶謂諸賔客曰彼
獸也夫何足云竊見人而似之曾無悟矣四座<md:KR4h0024_SBCK_078-13a>¶引而問
之曰夫財色名利溺人也曷若猩猩好酒乎爵賞祿位
覉¶人也曷若猩猩愛屐乎饕餮致禍飾辭覬免者曷若
<pb:KR4h0024_WYG_078-27b>
猩猩推肥乎¶藴利生孽死而無悔者曷若猩猩含血乎
子奚獨悲此諸賔矍然¶改容而歎曰大哉髙人之言也
豈趨世利汨没名務者之所聞乎¶敬篆斯言以為座右
銘其銘曰¶
爾形惟猨爾面惟人言不忝面智不踰身淮隂佐漢李
斯相秦曷¶若箕山以全吾真¶
　
　唐文粹巻七十八¶
<md:KR4h0024_SBCK_079-1a>¶
<pb:KR4h0024_WYG_079-1a>
欽定四庫全書
　唐文粹巻
