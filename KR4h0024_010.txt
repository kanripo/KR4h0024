# -*- mode: mandoku-view; -*-
#+TITLE: 唐文粹
#+DATE: 2015-09-11 21:27:11.712203
#+PROPERTY: ID KR4h0024
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 10
#+PROPERTY: FILE SB04n0194-010唐文粹-卷第十.
<pb:KR4h0024_SBCK_010-1a>¶
重校正唐文粹卷第十¶
　　　　　　　　　　　吳興姚　鉉　纂¶
　古調一(揔一百四十五首)¶
　古今樂章(一百三十五首)¶
　琴操(一十首)¶
　　古樂章¶
　　　𥙷樂歌十篇(元結)𥙷九夏歌系文九篇(皮日休)¶
　　今樂章¶
　　　冬至日祀旻天圓丘樂章八首(魏徴等作)¶
　　　開元樂章十九首(張說)¶
　　　玄宗開元十三年封㤗山祀天樂章十二首¶
　　　正月上辛祈糓於南郊樂章三首(禇亮)¶
　　　季秋享上帝於明堂樂章一首¶
　　　祀五方上帝于五郊樂章二十首(魏徴等作)¶
<pb:KR4h0024_SBCK_010-1b>¶
　　　祀朝日樂章三首(貞觀中)祀夕月樂章三首(貞觀中)¶
　　　睿宗太極元年登黄地祗於方丘樂章十一首(盧從愿等/作)¶
　　　玄宗開元十三年禪社首山祭地祇樂章八首(賀知章)¶
　　　登太社樂章三首(魏徴等/作)享龍池樂章十首(姚崇等作)¶
　　　享太廟樂章五首(郭子儀/等作)儀坤廟樂章九首(徐彦伯等作)¶
　　　琴操十首(韓愈)¶
　　　　𥙷樂歌十篇(并序)元結¶
自伏羲氏至於殷室凡十代樂歌有其名亡其辭考之傳記其義¶
或存焉嗚呼樂聲自太古始百世之後盡亡古音嗚呼樂歌自太¶
古始百世之後遂亡古辭今國家追復純古列祀徃帝歳時薦享¶
則必作樂而無雲門咸池韶夏之聲故探其名義以𥙷之誠不足¶
全化金石反正宫羽而或存之猶乙乙冥冥有純古之聲豈幾乎¶
司樂君子導和焉爾凡十篇二十章各引其義以序之命曰𥙷樂¶
歌¶
<pb:KR4h0024_SBCK_010-2a>¶
網罟伏羲氏之樂歌也其義蓋稱伏羲能易人取禽獸之勞¶
吾人苦兮水深深網罟設兮水不深吾人苦兮山幽幽網罟設兮¶
山不幽¶
　　　　　右網罟二章章四句¶
豐年神農之樂歌也其義蓋稱神農教人種植之功¶
倚太帝兮其智如神分草實兮濟我生人猗太帝兮其功如天均¶
四時兮成我豐年¶
　　　　　右豐年二章章四句¶
雲門軒轅氏之樂歌也其義蓋言雲之岀潤益萬物如帝之德無¶
所不施¶
玄雲溶溶兮垂雨濛濛類我聖澤兮涵濡不窮黃雲漠漠兮含暎¶
逾光邈我聖德兮溥被無方¶
　　　　　右雲門二章章四句¶
九淵少昊氏之樂歌也其義蓋稱少昊之德淵然深逺¶
<pb:KR4h0024_SBCK_010-2b>¶
聖德至深兮奫奫如淵生類娭娭兮孰知其然(娭許其反)¶
　　　　　右九淵一章章四句¶
五莖顓頊氏之樂歌也其義蓋稱顓頊得五德之根莖¶
植植萬物兮脩脩根莖五德涵柔兮渢渢(房戎/反)而生其如何兮秞¶
秞(似周/反)天下皆自我君兮化成¶
　　　　　右五莖一章章七句¶
六英髙辛氏之樂歌也其義蓋稱帝嚳能揔六合之英華¶
我有金石兮擊拊淙淙與汝歌舞兮上帝之風由六合兮英華渢¶
渢我有絲竹兮韻和泠泠與汝歌舞兮上帝之聲由六合兮根柢¶
嬴嬴¶
　　　　　右六英二章章六句¶
咸池陶唐氏之樂歌也其義蓋稱堯德至大無不備全¶
元化油油兮孰知其然至德汨汨(姑没/反)兮順之以先元化浘浘(音/尾)¶
兮孰知其然至道泱泱兮由之以全¶
<pb:KR4h0024_SBCK_010-3a>¶
　　　　　右咸池二章章四句¶
大韶有虞氏之樂歌也其義蓋稱帝舜能紹先聖之德¶
森森羣象兮日見生成欲聞朕𥘉兮玄封冥冥洋洋至化兮日見¶
深柔欲聞涵濩兮大淵油油¶
　　　　　右大韶二章章四句¶
大夏有夏氏之樂歌也其義蓋稱禹治水其功能大中國¶
茫茫下土兮乃生九州山有長岑兮川有深流茫茫下土兮乃均¶
四方國有民人兮野有封疆茫茫下土兮乃歌萬年上有茂功兮¶
下戴仁天¶
　　　　　右大夏三章章四句¶
大護有殷氏之樂歌也其議蓋稱湯救天下護然得所¶
萬姓苦兮怨且哭不有聖人兮誰護育聖人生兮天下和萬物熈¶
熈兮舞且歌¶
　　　　　右大護二章章四句¶
<pb:KR4h0024_SBCK_010-3b>¶
　　　　𥙷九夏歌系文九篇(并序)皮日休¶
周禮鍾師掌金奏九樂事以鍾鼓奏九夏按鄭康成注云夏者大¶
也樂之大者歌有九也九夏者皆詩篇銘頌之類也此歌之大者¶
載在乎樂章樂崩亦從而亡是以頌不能具也嗚呼吾觀之魯頌¶
其古也亦以乆矣九夏亡者吾能頌乎夫大樂旣去至音不嗣頌¶
於古不足以𥙷亡頌於今不足以入用庸何頌乎頌之亡者俾千¶
古之下鄭衞之内窈窈冥冥不獨有大卷(音拳黄/帝樂名)之音者乎¶
王夏之歌者王出入之所奏也¶
爣爣皎日欻麗于天厥明御舒如王出焉爣爣皎日欻入于地厥¶
晦厥貞如王入焉出有龍旂入有珩珮勿駈勿馳惟愼惟戒出有¶
嘉謀入有内則繄彼臣庶欽王之式¶
　　　　　王夏四章章四句¶
肆夏之歌者尸出入之所奏也¶
愔愔清廟儀儀衮服我尸出矣迎神之榖杳杳隂竹坎坎路鼓我¶
<pb:KR4h0024_SBCK_010-4a>¶
尸入矣得神之祜¶
　　　　　夏肆二章章四句¶
昭夏之歌者牲出入之所奏也¶
有鬱其鬯有儼其彝九變未作全乗來之旣醑旣酢爰&KR0615;(音胤/小鼓)爰¶
舞象物旣降全乗之去¶
　　　　　昭夏二章章四句¶
納夏之歌者四方賔客來之所奏也¶
麟之儀儀不縶不維樂德而至如賔之娯鳯之愉愉不篝不笯樂¶
德而至如賔之娱自筐及筥我有牢醑自筐及篚我有貨幣我牢¶
不愆我貨不匱碩碩其才有樂而止¶
　　　　　納夏四章章四句¶
章夏之歌者臣有功之所奏也¶
王有虎臣錫之鈇鉞征彼不憓一撲而滅王有虎臣錫之圭瓉征¶
彼不享一烘而泮王有掌封遉(音/偵)爾疆理王有掌客饋爾饔餼何¶
<pb:KR4h0024_SBCK_010-4b>¶
以樂之金石九奏何以賜之龍旂九旒(去聲)¶
　　　　　章夏四章章四句¶
齊夏之歌者夫人祭之所奏也¶
&KR0785;&KR0785;衡笄翬翬䄖翟自内而祭爲君之則¶
　　　　　齊夏一章章四句¶
族夏之歌者族人酌之所奏也¶
洪源誰孕䟽爲江河大塊孰埏播爲山阿厥流浩漾厥勢嵯峨今¶
君之酌慰我實多¶
　　　　　族夏二章章四句¶
祴夏之歌者賔出之所奏也¶
禮酒旣酌嘉賔旣厚牘爲之奏禮酒旣竭嘉賔旣恱應爲之節禮¶
酒旣罄嘉賔旣酲雅爲之行(牘應雅三樂器也賔醉而出奏祴/夏以此三器築地爲之行事也)¶
　　　　　祴夏三章章三句¶
驁夏之歌者公出入所奏也¶
<pb:KR4h0024_SBCK_010-5a>¶
桓桓其珪衮衮其衣出作二伯天子是毗桓桓其珪衮衮其服入¶
作三孤國人是福¶
　　　　　鷔夏二章章四句¶
　　　冬至日祀旻天圓丘樂章八首(魏徴禇亮虞世南等作)¶
　　　　降神用豫和¶
上靈睠命膺㑹昌盛德殷薦叶辰良景福降兮聖德遠玄化穆兮¶
天歷長¶
　　　　皇帝行用太和¶
穆穆我后道應千齡登三處大得一居貞禮惟崇德樂以和聲百¶
神仰止天下文明¶
　　　　登歌奠玉帛用肅和¶
闓陽播氣甄曜垂明有赫圎宰深仁曲成日麗蒼璧煙開紫營聿¶
遵䖍享式降鴻禎¶
　　　　迎俎用雍和¶
<pb:KR4h0024_SBCK_010-5b>¶
欽惟大帝載仰皇穹始命田燭爰啓郊宫雲門駭聽雷鼓鳴空神¶
其介祀景祚斯融¶
　　　　酌獻飲福用壽和¶
八音斯奏三獻畢陳寳祚惟永光輝日新¶
　　　　送文舞出迎武舞入用舒和¶
疊璧凝影皇壇路編珠流彩帝郊前已奏皇鍾歌大吕還符寶曆¶
祚昌年¶
　　　　武舞作用凱安¶
昔在炎運終中華亂無象鄷郊赤烏見邙山黒雲上大賚下周車¶
禁暴開殷網幽明同叶賛鼎祚齊天壤¶
　　　　送神用豫和¶
歌奏畢兮禮獻終六龍馭兮神將昇明徳感兮非黍稷降福簡兮¶
祚休徴¶
　　　開元樂章十九首　張說¶
<pb:KR4h0024_SBCK_010-6a>¶
　　　　迎神永和之樂三章¶
肅九室　諧八音　歌皇慕　動神心　禮宿設¶
樂妙㝷　聲明格　祼奠臨¶
律迓氣　音入玄　依玉几　御黼筵　聆愾息¶
優周旋　九韶遍　百福傳¶
信工祝　永頌聲　來祖考　聽和平　相百辟¶
貢九瀛　神休委　帝孝成¶
　　　　皇帝行太和之樂一章¶
時文聖后　清廟肅雍　致誠勤孝　在貌思恭　玉節四夏¶
金鏘五鍾　繩繩雲步　穆穆天容¶
　　　　酌瓉登歌肅和之樂一章¶
天子孝享　工歌溥將　躬祼鬰鬯　乃爇膋薌　臭以達隂¶
聲以求陽　奉時蒸甞永代不忘¶
　　　　迎俎雍和之樂二章¶
<pb:KR4h0024_SBCK_010-6b>¶
在滌嘉豢　麗碑敬牲　角握之牡　色純之騂　火傳陽燧¶
水漑隂精　太公胖俎　傅說和羮¶
齋戒豐潔　俎豆有馨　亦有和羮　旣戒旣平　鼓鍾管磬¶
肅唱和鳴　皇皇后祖　來我思成¶
　　　　酌獻用文舞一章¶
聖謨九德　真言五千　慶集昌胄　符開帝先　髙文仗鉞¶
克配彼天　三宗握鏡六合煥然　帝其承祀　率禮罔愆¶
圖書霧出　日月清懸舞形德類　詠諗功傳　黃龍蜿蜒¶
綵雲蹁蹮　五行氣順八佾風宣　介此百福　於皇萬年¶
　　　　宣皇帝室光犬之舞一章¶
肅肅藝祖　滔滔濬源　有雄玉劒　作鎮金門　文王餘緒¶
后稷謀孫肈禋九廟　四海來尊¶
　　　　光皇帝室長發之舞一章¶
具禮崇德　備樂承風　魏推憧主　周贈司空　不行而至¶
<pb:KR4h0024_SBCK_010-7a>¶
無成有終　神與王業　天歸帝功¶
　　　　景皇帝室大政之舞一章¶
於赫元命　權輿帝文　天齊八柱　地半三分　宗廟觀德¶
笙鏞樂勲　封唐之兆　成天下君¶
　　　　元皇帝室大成之舞一章¶
帝舞季歷　襲聖生昌　后歌有媧　𣅿炎孕皇　天地合德¶
日月齊光　肅雍孝享　祚我萬方¶
　　　　髙祖神堯皇帝室大明之舞一章¶
赤精亂德　四海困窮　黃旗舉義　三靈㑹同　旱望春雨¶
雲披大風　溥天來祭　髙祖之功¶
　　　　太宗文武聖皇帝室崇德之舞一章¶
皇合一德　廟宗百神　削平天下　大拯生民　上帝配食¶
單于入臣　戎歌陣舞　曄曄蒸蒸¶
　　　　髙宗天皇大帝室鈞天之舞一章¶
<pb:KR4h0024_SBCK_010-7b>¶
髙皇邁道　端拱無爲　化懷獯鬻　兵戢句驪　禮尊封禪¶
樂盛來儀　合位媧后　同稱伏羲¶
　　　　中宗孝和皇帝室文和之舞一章¶
退居江水　鬱起丹陵　禮物還舊　朝典中興　龍圖反及¶
駿命恭膺　鳴球香瓉　大禧是承¶
　　　　睿宗大聖真皇帝室景雲之舞一章¶
景雲霏爛　告我帝符　噫帝沖德　與天爲徒　笙鏞遥遠¶
俎豆虛無　春秋孝獻　因復此都¶
　　　　皇帝受福酒胙福和之樂一章¶
備禮用樂　崇親致尊　誠通慈降　敬徹愛存　獻懷稱壽¶
啐感承恩　皇帝孝德　子孫千億　大包天域　長亘不極¶
　　　　　送文舞迎武舞一章¶
六鍾翕恊六變成　八佾倘佯八風生　樂九韶兮人神感¶
美七德兮天地清¶
<pb:KR4h0024_SBCK_010-8a>¶
　　　　亞終獻武舞凱安之樂四章¶
毖彼瑶爵　亞維上公　室如屏氣　門不容躬　禮殷其本¶
樂執其中　聖皇所慕　天地幽通¶
禮帀三獻　樂變九成　降循軒陛　仰欷皇情　福與仁合¶
德因孝明　百年神畏　四海風行¶
緫緫干戚　塡塡鼓鍾　奮揚増氣　坐作爲容　離若&KR0743;鳥¶
合如戰龍　萬方觀德　肅肅雍雍¶
烈祖順三靈　文宗威四海　黃鉞誅羣盗　朱旗掃多罪¶
戢兵天下安　約法人心改　大哉干羽意　長見風雲在¶
　　　　撤豆登歌一章¶
止笙磬　撤豆籩　廓無響　窅又玄　主在室¶
神在天　情餘慕　禮罔愆　嘉黍稷　屢豐年¶
　　　　送神一章¶
眇嘉樂　援靈爽　感若来　思如往　休氣息¶
<pb:KR4h0024_SBCK_010-8b>¶
迴風上　返寂寞　還愡恍　懷虛駕　結空想¶
　　玄宗開元十三年封㤗山祀天樂章一十二首¶
　　　降神用豫和六變¶
　　　　　夾鍾宫之一¶
欵㤗壇　柴㤗清　受天命　報天成　竦皇心¶
薦樂聲　志上達　歆下迎¶
　　　　　夾鍾宫之二¶
億上帝　臨下庭　騎日月　陪列星　嘉視信¶
大禧馨　澹神心　醉皇靈¶
　　　　　夾鍾宫之三¶
相百辟　貢八荒　九歌叙　萬舞翔　肅振振¶
鏘皇皇　帝欣欣　福穰穰¶
　　　　　黃鍾宫之四¶
髙在上　道光明　物資始　德難名　承眷命¶
<pb:KR4h0024_SBCK_010-9a>¶
牧蒼生　寰宇謐　大階平¶
　　　　太簇徴之五¶
天道無親　至誠與鄰　山川遍禮　宫徴惟新　玉帛非盛¶
聦明㑹眞正斯一德　通乎百神¶
　　　　姑洗羽之六¶
饗帝饗親　維孝維聖　緝熈懿德　敷揚成命　華夷志同¶
笙鏞禮盛明靈降止　感此誠敬¶
　　　　迎送皇帝用太和¶
孝敬中發　和容外彰　騰華照㝢　如昇太陽　眞璧就奠¶
玄靈垂光　禮樂具舉　濟濟洋洋¶
　　　　登歌奠玉帛用肅和(羽調)¶
奠祖配天　承天享帝百靈咸秩　四海來祭　植我蒼璧¶
布我玄製華日徘徊　神煙容裔¶
　　　　迎爼入用雍和¶
<pb:KR4h0024_SBCK_010-9b>¶
爼豆有馝　絜粢豐盛　亦有和羔　旣戒旣平　鼓鍾管磬¶
肅唱和明　皇皇后祖　來我思成¶
　　　　酌獻用夀和¶
蒸蒸我后　享獻惟寅　躬酌鬱鬯　跪奠羽神　孝莫孝乎配¶
上帝於親　敬莫敬乎敎天下爲臣¶
　　　　皇帝飲福酒用夀和¶
皇祖嚴　配享皇天　皇降嘏　天子萬年¶
　　　　送文舞出迎武舞入用舒和(商調)¶
六鍾翕恊六變成　八佾倘佯八風生　樂九韶兮人神感¶
美七德兮天地清¶
　　　　送神用豫和(夾鍾宫調)¶
禮樂終　禋燎上　懷靈惠　結皇想　歸風莊¶
迴天爽　百福來　衆神往¶
　　　正月上辛祈榖於南郊樂章三首　禇亮¶
<pb:KR4h0024_SBCK_010-10a>¶
　　　　登歌奠玉帛用肅和¶
履艮斯繩　居中體正　龍運垂祉　昭符啓聖　式事巖禋¶
聿懷嘉慶　惟帝永錫　時皇休命¶
　　　　迎俎用雍和¶
殷薦乗春　太壇臨曙　八簋盈和　六瑚登御　嘉稷匪歆¶
德聲斯飫　祝嘏無易　靈心有豫¶
　　　　送文舞出迎武舞入用舒和¶
玉帛犧牲申敬享　金絲戚羽盛音容　庶俾億齡提景福¶
長欣萬㝢洽時邕¶
　　　季秋享上帝於明堂樂章一首¶
　　　　送文舞出迎武舞入用舒和¶
御扆合宫承寳歷　席圓重館奉明靈　偃武修文九圍㤗¶
沈烽靜柝八荒寧¶
　　　祀五方上帝于五郊樂章二十首(魏徴禇亮虞世南等作)¶
<pb:KR4h0024_SBCK_010-10b>¶
　　　　祀皇帝降神(宫音)¶
黃中正位　含章居員　旣長六律　兼和五聲　畢陳萬舞¶
乃薦斯牲　神其下降　永祥休平¶
　　　　登歌奠玉帛用肅和¶
眇眇方輿　蒼蒼圎蓋　至哉樞紐　宅中圖大　氣調四序¶
風和萬籟　祚我明德　時雍道㤗¶
　　　　迎俎用雍和¶
金縣夕肆　玉俎朝陳　饗薦黃道　芬流紫辰　迺誠迺敬¶
載享載禋　崇祀斯在　惟皇是賔¶
　　　　送文舞出迎武舞入用舒和¶
御徴乗宫出郊甸　安歌率舞遞將迎　自有雲門符帝賞¶
猶持雷鼓荅天成¶
　　　　祀青帝降神用角音¶
鶴雲旦起　鳥星昏集候啓新風　陽開𥘉蟄　至德可饗¶
<pb:KR4h0024_SBCK_010-11a>¶
行潦斯挹　錫以無疆　蒸人乃粒¶
　　　　登歌奠玉帛用肅和¶
玄鳥司春　蒼龍登歳節物變柳　光風轉蕙　瑶席降神¶
朱絃享帝誠備祝嘏　禮殫珪幣¶
　　　　迎爼用雍和¶
大樂希音至誠簡禮文物斯建　聲名濟濟六變有成¶
三登無體　迺眷豐絜恩覃愷悌¶
　　　　送文舞出迎武舞入用舒和¶
笙歌籥舞屬年韶鷺鼓鳧鍾展　時豫調露　𥘉迎綺春¶
節丞雲遽踐蒼霄馭¶
　　　　祀赤帝降用徴音¶
青陽告謝　朱明戒序　咸長是祈　敬陳椒醑　博碩斯薦¶
笙鏞備舉庶盡肅恭　非馨稷黍¶
　　　　登歌奠玉帛用肅和¶
<pb:KR4h0024_SBCK_010-11b>¶
離位克明火中宵見峯雲暮起　景風晨扇　木槿初榮¶
含桃可薦芬馥百品　鏘洋三變¶
　　　　迎俎用雍和¶
昭昭丹陸　弈弈炎方　禮陳牲幣　樂備箎簧　瓊羞溢俎¶
王齊浮觴恭惟正直　歆此馨香¶
　　　　送文舞出迎武舞入用舒和¶
千里温風飄絳羽　十枚炎景勝朱干　陳觴薦爼歌三獻¶
拊石摐金㑹七盤¶
　　　　祝白帝降神用商音¶
白藏應節天髙氣清歲功旣阜　庶類收成　萬方靜謐¶
九土和平　馨香是薦受胙聦明¶
　　　　登歌奠玉帛用肅和¶
金行在節　素靈居正　氣肅霜嚴　林凋草勁　豺祭隼擊¶
潦收川鏡　九榖巳登千箱流詠¶
<pb:KR4h0024_SBCK_010-12a>¶
　　　　迎俎用雍和¶
律應西成　氣躔南吕　珪幣咸列　笙竽備舉　苾苾蘭羞¶
芬芬桂醑　式資宴貺　用調霜序¶
　　　　送文舞出迎武舞入用舒和¶
璿儀氣爽驚緹籥　玉吕灰飛含素商　鳴鞞奏管芳羞薦¶
會舞安歌葆眊揚¶
　　　　祝黒帝降神用羽音¶
嚴冬季月　星迴風厲　享祀報功　方祈來歲¶
　　　　登歌奠玉帛用舒和¶
律周玉琯　星回金度　次極陽烏　紀窮隂兎　火林霰雪¶
湯泉凝沍　八蜡巳登　三農息務¶
　　　　迎俎用雍和¶
陽月斯紀　應鍾在候　載潔牲牷　爰登爼豆　旣髙旣遠¶
無聲無臭　靜言格思　惟神保祐¶
<pb:KR4h0024_SBCK_010-12b>¶
<pb:KR4h0024_SBCK_010-12b>¶
　　　　登歌奠玉帛用舒和¶
測妙爲神　通微曰聖　坎祀貽則　郊禋展敬　璧薦登光¶
金歌動映　以載嘉德以流曽慶¶
　　　　迎爼用雍和¶
朏晨爭舉　天宗禮闢　夜典涼秋　隂明湛夕　有齊斯㫖¶
有牲斯碩　穆穆其暉　穰穰是積¶
　　　　送文舞出迎武舞入用豫和¶
合吹八風金奏動　分容萬舞玉鞘驚　辭昭茂典光前烈¶
夕曜成功表舊明¶
　　　睿宗太極元年登黃地祇於方丘樂章十一首¶
　　　　林鍾商¶
太樂和暢　殷薦明神一降通感　八變必臻　有求斯應¶
無德不親　降靈醉止　休徴萬人¶
　　　　太蔟角(盧從愿)¶
<pb:KR4h0024_SBCK_010-13a>¶
坤元載物　陽樂發生　播殖資始　品彚咸亨　別爼棊布¶
方壇砥平　神歆禋祝　后德惟明¶
　　　　姑洗徴(劉冕)¶
大君出震　有事郊禋　齋戒旣肅　馨香畢陳　樂和禮備¶
候暖風春　恭惟降福　實頼明神¶
　　　　南吕羽(韓休)¶
於穆濬哲　維清緝熈　肅事昭配　永言孝思　滌濯靜嘉¶
馨香在兹　神之聽之　用受福釐¶
　　　　皇帝行用太和(黄鍾宫/王皎)¶
於穆聖皇　六葉重光　太原刻頌　后土䟽埸　寳鼎呈符¶
𫾣雲孕祥　禮樂備矣　降福穰穰¶
　　　　登歌奠玉帛用肅和(蕤賔均之夾鍾羽/崔玄同)¶
聿脩嚴配　展事禋宗　祥符寶鼎　禮備黃琮　祝辭以信¶
明德惟聦　介兹景福　永永無窮¶
<pb:KR4h0024_SBCK_010-13b>¶
　　　　登爼用雍和(黃鍾均之南宫羽/賈曽)¶
蠲我漸糦　潔我膋薌　有豆孔碩　爲羞旣臧　至誠無昧¶
精意惟芳　神其醉止　欣欣樂康¶
　　　　酌獻飲福用壽和¶
禮物斯具　樂章乃陳　誰其作主　皇考聖真　對越在天¶
聖明佐神　窅然汾汾　厚澤如春¶
　　　　送文舞出迎武舞入用舒和(太蔟宫/何鸞)¶
樂奏云闋　禮章載䖍　禋宗于地　昭嘏于天　惟馨薦矣¶
旣醉歆焉　神之降福　永永萬年¶
　　　　武舞用凱安(黃鍾均之林鍾徴/蔣挺)¶
維歲之吉　維辰之良　聖君紱冕　肅事壇埸　大禮巳備¶
大樂斯張　神其醉止　降福無疆¶
　　　　送神用順和(源光𥙿)¶
方丘旣膳　嘉饗載謐　齋敬畢誠　陶匏貴質　秀簠豐薦¶
<pb:KR4h0024_SBCK_010-14a>¶
芳爼盈實　永永福流　其昇如日¶
　　　玄宗開元十三年禪社首山祭地秖樂章八首　賀知章¶
　　　　迎神用順和¶
至哉合柔德　萬物資以生　恒順稱厚載流謙通變盈¶
聖心事能察　増廣陳厥誠　黃祇僾如在　㤗折俟咸亨¶
　　　　皇帝行用太和¶
肅我成命　於昭黃祇　裘冕而祀　陟降在斯　五音克備¶
八變聿施　緝熈肆靖　厥心匪離¶
　　　　登歌奠玉帛用肅和¶
黃祗是祗　我其夙夜　寅畏誠潔　匪遑寧舎　禮以琮玉¶
薦厥茅藉　念兹降康　胡寜克睱¶
　　　　迎爼用雍和¶
夙夜宥密　不敢寧宴五齊旣陳八音在縣　粢盛以絜¶
房爼斯薦明德惟馨尚兹克徧¶
<pb:KR4h0024_SBCK_010-14b>¶
　　　　皇帝𥘉獻用壽和¶
惟以明發　有懷載殷　樂盈而返　禮順其禋　立清以獻¶
薦欲是親　於穆不巳　裒對斯臻¶
　　　　皇帝飲福用福和¶
穆穆天子　告成岱宗　大裘如濡　執珽有顒　樂以平志¶
禮以和容　上帝臨我　云胡肅邕¶
　　　　皇帝還宫用太和¶
昭昭有唐　天卑萬國　列祖應命　四宗順則　申錫無疆¶
宗我同德　曽孫繼緒　享神配極¶
　　　　送神用靈具醉(代順和/源乾曜)¶
靈具醉　杳熈熈　靈將往　眇禗禗　顧明德¶
吐正辭　爛遺光　流禎祺¶
　　　登太社樂章三首(魏徴禇亮虞世南等作)¶
　　　　登歌奠玉帛用肅和¶
<pb:KR4h0024_SBCK_010-15a>¶
后土凝德　神功叶契　九域底平　兩儀交際　戊期應序¶
隂墉展幣　靈車少留　俯歆樽桂¶
　　　　迎爼用雍和¶
美報崇本　嚴恭展事　受露流壇　承風啓地　絜粢登爼¶
醇犧入饋　介福逺流　羣生畢遂¶
　　　　送文舞岀迎武舞入用舒和¶
神道發生敷九稼　隂陽乗仁暢八埏　緯武經文陶景化¶
登祥薦祉啓豐年¶
　　　享龍池樂章十首(姚崇)¶
　　　　第一章¶
恭聞帝里生靈祉應報明君鼎業新旣叶翠泉光寶命還符白水¶
岀眞人當時舜海潛龍躍此日堯河帶馬巡獨有前河一小鴈叨¶
承舊惠入天津¶
　　　　第二章¶
<pb:KR4h0024_SBCK_010-15b>¶
帝宅王家大道邊神馬潛龍涌聖泉昔日昔時經此地㸔來㸔去¶
漸成川歌臺舞榭冝正月柳岸梅洲勝往年莫疑波上春雲少祇¶
爲龍飛直上天¶
　　　　第三章(沈佺期)¶
龍池躍龍龍巳飛龍德光天天不違池開天漢分皇道龍向天門¶
入紫微邸第樓臺多氣色君王鳬鴈有光輝爲報寰中百川水來¶
朝上地莫東歸¶
　　　　第四章¶
代邸東南龍或躍泉淸碧浪逺浮天樓臺影就波中出日月光疑¶
鏡裏懸鴈沼迴流成舜海龜書薦祉應堯年大川旣濟慙爲楫報¶
德空思奉細㳙¶
　　　　第五章(姜皎)¶
龍池初此岀龍山常經此地謁龍顔日日芙蓉生夏水年年楊柳¶
變春灣堯壇寶匣餘煙霧舜海漁舟尚往還願以飄颻五色影從¶
<pb:KR4h0024_SBCK_010-16a>¶
來從去九天閒¶
　　　　第六章¶
龍興白水漢興符聖主時乗運斗樞岸上䒠茸五花樹波中的皪¶
千金珠慘環昔聞迎夏啓發匣先來瑞有虞風色雲光隨隱見赤¶
雲神化象江湖¶
　　　　第七章(蘇頲)¶
西京鳯邸躍龍泉佳氣休光鍾在天軒后霧圎今巳得秦王水劒¶
昔當傳恩魚不似昆明釣瑞鶴長如太液仙願侍廵遊同舊里更¶
聞蕭鼓濟樓舩¶
　　　　第八章(李乂)¶
星分邑里四人居水洊源流萬頃餘魏國君王秤象處晉家蕃邸¶
化龍初靑蒲似騁遊梁馬緑藻疑游宴鎬魚自有神靈滋液地年¶
年雲物史官書¶
　　　　第九章(姜晞)¶
<pb:KR4h0024_SBCK_010-16b>¶
靈沼縈迴邸第前浴日涵春寫曙天始見龍臺昇鳯闕應如霄漢¶
起神泉石匱渚傍還啓聖桃李𥘉生更有仙欲化帝圖從此受正¶
同河變一千年¶
　　　　第十章¶
訖坤啓聖吐龍泉泉水年年勝一年始㸔魚躍方成海即覩龍飛¶
利在天洲渚遥將銀漢接樓臺直與紫微連休氣榮光恒不散懸¶
知此地是神仙¶
　　　享太廟樂章五首¶
　　　　玄宗至道大聖大明孝皇帝室奠獻用廣運之舞一章¶
(郭子儀)¶
於赫皇祖昭明有融惟文之德惟武之功河海靜謐車書混同䖍¶
恭孝饗穆穆玄風¶
　　　　肅宗文明武德大聖大宣孝皇帝室奠獻用惟新之舞¶
　　　　一章(劉晏)¶
<pb:KR4h0024_SBCK_010-17a>¶
漢運惟永神功中興風駈氛祲天覆黎蒸三光再朗庶績其凝重¶
熈累葉景命是膺¶
　　　　代宗睿文孝武皇帝室奠獻用保大之舞一章¶
(郭子儀)¶
於穆文考聖神昭彰蕭勺羣慝含光逺方萬物茂遂九夷賔王愔¶
愔雲韶德音不忘¶
　　　　德宗神武孝文皇帝室奠獻用文明之舞一章(鄭絪)¶
於穆時文受天明命允恭玄黙化成理定出震嗣德應乾傳聖猗¶
歟緝熈千億流慶¶
　　　　憲宗聖神章武孝皇帝室奠獻用象之舞一章¶
(叚文昌)¶
肅肅淸廟登顯至德澤周八荒兵定四極生物咸遂羣盗滅息明¶
聖繼承子孫千億¶
　　　儀坤廟樂章九首¶
<pb:KR4h0024_SBCK_010-17b>¶
　　　　迎神用永和(林鍾宫/徐彦伯)¶
猗若淸廟肅肅熒熒國薦嚴祀坤興淑靈有几在室有樂在庭臨¶
兹孝享百禄惟寜¶
　　　　皇帝行用太和(黃鍾宫/丘恱)¶
孝哉我后沖乎迺聖道映重華德輝文命慕深視篋情殷撫鏡萬¶
國移風兆人承慶¶
　　　　酌獻登歌用肅和(中吕均之太蔟/張齊賢)¶
褾圭旣濯鬱鬯旣陳畫羃雲舉黃流土醇儀充獻酌禮盛衆禋地¶
察惟孝愉焉饗親¶
　　　　迎俎用雍和(林鍾宫/薛稷)¶
陽靈配德隂魄昭升堯壇鳯下漢室龍興俔天作對前旒是凝化¶
行南國道盛西陵造舟集灌無德而稱我粢旣㓗我醴旣澄隂陽¶
靈廟光靈若憑德馨惟饗孝思蒸蒸¶
　　　　昭成皇后室酌用坤貞¶
<pb:KR4h0024_SBCK_010-18a>¶
乾道旣亨坤元以貞肅雍攸在輔佐斯成外睦九族内光一庭克¶
生睿哲祈我休明欽若徽範悠哉淑靈建兹淸宫于彼上京縮茅¶
以獻㓗秬惟馨實受其福期乎億齡¶
　　　　飲福酒用壽和(黃鍾宫/徐堅)¶
於穆清廟肅雍嚴祀合福受釐介以繁祉¶
　　　　送文舞出迎武舞入用舒和(胡雄)¶
送文迎武遞參差一始一終光聖儀四海生人歌有慶千齡孝享¶
肅無虧¶
　　　　撤俎用雍和(㽔賔均之夾鍾/貟半千)¶
孝享云畢維撤有章雲感玄羽風悽素商瞻望神座祇戀匪遑禮¶
終樂闋肅雍鏘鏘¶
　　　　送神(林鍾商/祝欽明)¶
閟宫實實淸廟微微降格無象馨香有依式昭纂慶方融嗣徽明¶
禋是享神保聿歸¶
<pb:KR4h0024_SBCK_010-18b>¶
　　　琴操十首　韓愈¶
　　　　將歸操¶
秋之水兮其色幽幽我將濟兮不得其由渉其淺兮石齧我足乗¶
其深兮龍入我舟我濟而悔兮將安歸尤歸乎歸乎無與石鬪兮¶
無應龍求¶
　　　　猗蘭操¶
蘭之猗猗揚揚其香不採而佩於蘭何傷今天之旋其曷爲然我¶
行四方以日以年雪霜貿貿薺麥之茂子如不傷我不爾覯薺麥¶
之茂薺麥之有君子之傷君子之守¶
　　　　龜山操¶
龜之氣兮不能爲雨龜之枿兮不中梁柱龜之大兮秖以奄魯知¶
將隳兮哀莫予伍周公有鬼兮嗟予歸輔¶
　　　　越裳操¶
雨之施物以孳我何意於彼爲自周之先其艱其勤以有疆宇私¶
<pb:KR4h0024_SBCK_010-19a>¶
我後人我祖在上四方在下厥臨孔威敢戲以侮孰荒于門孰治¶
于田四海旣均越裳是臣¶
　　　　拘幽操¶
目窈窈兮其凝其盲耳肅肅兮聽不聞聲朝不日出兮夜不見月¶
與星有知無知兮爲死爲生嗚呼臣罪當誅兮天王聖明¶
　　　　岐山操¶
我家于豳自我先公伊我承序敢有不同今狄之人將土我疆民¶
爲我戰誰使死傷彼𡵨有岨我往獨處爾莫余追無思我悲¶
　　　　履霜操¶
父兮兒寒母兮兒飢兒罪當笞逐兒何爲兒在中野以宿以處四¶
無人聲誰與兒語兒寒何衣兒飢何食兒行于野履霜以足母生¶
衆兒有母憐之獨無母憐兒寧不悲¶
　　　　雉朝飛操¶
雉之飛于朝日羣雌孤雄意氣橫岀當東而西當啄而飛隨飛隨¶
<pb:KR4h0024_SBCK_010-19b>¶
啄羣雌粥粥嗟我雖人曽不如彼雉雞生身七十年無一妾與妃¶
　　　　別鵠操¶
雄鵠銜枝來雌鵠啄泥歸巢成不生子大義當乖離江漢水之大¶
鵠身鳥之微更無相逢日且可繞樹相隨飛¶
　　　　殘形操¶
有獸維貍兮我夢得之其身孔明兮而頭不知吉㐫何爲兮覺坐¶
而思巫咸上天兮識者其誰¶
重校正唐文粹卷第十¶
　　　　　　　　　　　　嘉靖甲申歲太學生姑蘇徐焴文明刻于家塾¶
<pb:KR4h0024_SBCK_010-20a>¶
