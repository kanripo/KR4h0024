# -*- mode: mandoku-view -*-
#+TITLE: 唐文粹
#+DATE: 2015-09-23 10:31:56
#+PROPERTY: JUAN 7


鉉　編¶
　　古賦庚(總一十四首/)¶
　　　鳥獸昆虫¶
　　　　大鵬賦(李白/)
　　　　鵰賦(杜甫/)¶
　　　　白鷼賦(蕭穎士/)
<pb:KR4h0024_WYG_007-1b>
　　　　白鸚鵡賦(王維/)¶
　　　　感二鳥賦(韓愈/)
　　　　白羽扇賦(張九齡/)¶
　　　　𤣥猿賦(吳筠/)
　　　　麈尾賦(陳子昻/)¶
　　　　由鹿賦(吕温/)
　　　　蠶賦(陸龜蒙/)¶
　　　　秋蟲賦(羅隱/)
<pb:KR4h0024_WYG_007-2a>
　　　　蝨賦(李商隠/)¶
　　　　後蝨賦(陸龜䝉/)
　　　　蝎賦(李商隠/)¶
　　大鵬賦(并序/)　　　　　　　李　白¶
余昔於江陵口見天台司馬子微謂余有仙風道骨可
與神遊八¶極之表因著大鵬遇希有鳥賦以自廣此賦
已傳于世往往人間<md:KR4h0024_SBCK_007-1b>¶見之悔其少作未窮宏達之旨中
年棄之及讀晉書覩阮宣子大¶鵬讚鄙心陋之遂更記
<pb:KR4h0024_WYG_007-2b>
憶多将舊本不同今復存于集豈敢傳諸¶作者庶可示
之子弟而已其辭曰¶
南華老仙發天機于漆園吐崢嶸之髙論開浩蕩之竒
言徵至怪¶于齊諧談北溟之巨魚吾不知幾千里其名
曰鯤化成大鵬質凝¶胚渾脱脩鬛于海島張廣翅于天
門刷渤澥之春流晞扶桑之朝¶暾赫弈乎宇宙憑凌乎
崑崙一鼓一舞煙曚沙昏五嶽為之震蕩¶百川為之崩
奔爾乃蹶厚地摩太清亘層霄突重溟激三千以崛¶起
<pb:KR4h0024_WYG_007-3a>
搏九萬而迅征背嶪太山之崔巍翼舉垂雲之縱横左
迴右旋¶倐陰忽明歴汗漫以夭矯排閶闔之崢嶸簸鴻
濛扇雷霆斗轉而¶天動山摇而海傾怒無所搏雄無所
爭固可想象其勢仿彿其形¶若乃足縈虹蜺目耀日月
連軒沓拖揮霍翕忽噴氣則六合生雲¶灑毛則千里飛
雪邈彼北荒将窮南隅運逸翰以傍擊鼔奔颷而¶長驅
燭龍銜光以照影列缺施鞭而啓塗塊視三山杯觀五
湖其<md:KR4h0024_SBCK_007-2a>¶動也神應其行也道俱任公見之而罷釣有窮不
<pb:KR4h0024_WYG_007-3b>
敢以彎弧莫不¶投竿失鏃仰之長吁爾其雄姿壮觀映
背河漢上摩蒼蒼下覆漫¶漫盤古開天而直視羲和倚
日以傍歎繽紛乎八荒之間隠映乎¶四海之半横大明
而掩晝若混茫之未判忽騰覆以迴旋則霞廓¶而霧散
然後六月一息至于海湄欻翳景以横榰逆髙天而下
垂¶憩乎泱漭之野入乎汪湟之池猛勢所射餘風所吹
溟漲沸渭巖¶嶽紛披天吳為之㤕慄海若為之躨跜巨
鼇冠山而却走長鯨騰¶海而下馳縮殻挫鬛莫之敢窺
<pb:KR4h0024_WYG_007-4a>
吾亦不測其神怪而若此蓋乃造¶化之所為豈比夫蓬
萊之黄鵠誇金衣與菊裳恥蒼梧之𤣥鳯耀¶綵質與錦
章既服御于靈仙亦馴擾于池隍精衛殷勤于銜木鶢¶
鶋悲愁乎薦觴天雞警曙于蟠桃踆烏炳耀于太陽不
曠蕩而縱¶適何拘攣而守常未若兹鵬之逍遥無厥類
而比方不矜大而暴¶猛每順時而行藏叅𤣥根以比壽
飲元氣以為漿戲晹谷而徘徊¶憑炎洲而抑揚俄而希
有鳥見而謂之曰偉哉&KR0583;乎若此之樂也吾<md:KR4h0024_SBCK_007-2b>¶左翼掩乎東
<pb:KR4h0024_WYG_007-4b>
極右翼蔽乎西荒跨躡地絡周旋天綱以恍惚為巢¶以
虛無為場我呼爾遊爾呼我翔於是大鵬許之欣然相
隨此二¶禽已登于寥廓而尺鷃之輩空見笑于藩籬¶
　　鵰賦(并進表/)　　　　　　　　杜　甫¶
臣甫言臣之近代陵夷公侯之貴磨滅鼎銘之勲不復
照曜於明¶時自先君恕預以降奉儒守官未墜素業矣
亡祖故尚書膳部員¶外郎先臣某脩文於中宗之朝髙
視於藏書之府故天下學士到¶于今而師之臣幸賴先
<pb:KR4h0024_WYG_007-5a>
臣緒業自七歲所綴詩筆向四十載矣約¶有千餘篇今
賈馬之徒得排金門上玉堂者甚衆矣唯臣衣不蓋¶體
常寄食於人奔走不暇祇恐轉死溝壑安敢望仕進乎
伏惟明¶主哀憐之儻使執先祖之故事拔泥塗之久辱
則臣之述作雖不¶足以鼓吹六經先鳴數子至於沈鬱
頓挫隨時敏捷而揚雄枚臯¶之流庶可跂及也有臣如
此陛下其舍諸伏惟明主哀憐之無令¶役役便至於衰
老也臣甫誠惶誠恐頓首頓首死罪死罪以為鵰<md:KR4h0024_SBCK_007-3a>¶者鷙
<pb:KR4h0024_WYG_007-5b>
鳥之殊特搏擊而不可當豈但壮觀於旌門發狂於原
隰引¶以為類是大臣正色立朝之義臣竊重其有英雄
之姿故作此賦¶實望以此達於聖聰耳不揆蕪淺謹投
延恩匭進表獻上以聞謹¶言¶
　　賦¶
當九秋之清凄見一鶚之直上以雄材為己任横殺氣
而獨往捎¶捎勁翮肅肅遺響杳不可追俊無留賞彼何
鄉之性命碎今日之¶指掌伊鷙鳥之累百敢同年而爭
<pb:KR4h0024_WYG_007-6a>
長此雕之大略也若乃虞人之¶所得也必以氣稟𤣥冥
陰乗甲子河海蕩潏風雲亂起雪沍山陰¶冰纒樹死迷
向背於八極絶飛走於萬里朝無所充腸夕違其所¶止
頗愁呼而蹭蹬信求食而依倚用此時而椓杙待弋者
而綱紀¶表狎羽而潛窺順雄姿之所擬歘捷來於森木
固先繫於利觜解¶騰攫而竦神開網羅而有喜獻禽之
課數備而已及乎閩&KR0571;受之¶也則擇其清質列在周垣
揮拘攣之掣曳挫豪梗之飛翻識畋遊<md:KR4h0024_SBCK_007-3b>¶之所使登馬上
<pb:KR4h0024_WYG_007-6b>
而孤騫然後綴以珠飾呈於至尊搏風槍櫐用壮¶旌門
乗輿或幸别館獵平原寒蕪空闊霜仗喧繁觀其夾翠
華而¶上下巻毛血之崩奔隨意氣而電落引塵沙而晝
昏豁堵墻之榮¶觀棄功効而不論斯亦足重也至如千
年□狐三窟狡兎恃古塜¶之荆棘飽荒城之霜露回惑
我往來趑趄我場圃雖青骹戴角白¶鼻如瓠蹙奔蹄而
俯臨飛迅翼以遐寓而料全於果見迫寧遽屢¶攬之而
穎脱便有若於神助是以嘵哮其音颯爽其慮續下韝
<pb:KR4h0024_WYG_007-7a>
而¶繚繞尚投跡而容與奮威逐北施巧無據方蹉&KR0760;而
就擒亦造次¶而難去一竒卒獲百勝昭著風宿多端蕭
條何處斯又足稱也爾¶其鶬鴰鳱鶂之倫莫益於物空
生此身聨拳拾穗長大如人肉多¶奚有味乃不珍輕鷹
隼而自若託鴻鵠而為鄰彼壮夫之慷慨假¶强敵而逡
巡拉先鳴之異者及将起而遄臻忽翮天路終辭水濱¶
寧掩羣而盡取且決意而驚新此又一時之俊也天其
降精於金¶立骨如䥫目通於腦筋入於節架軒楹之上
<pb:KR4h0024_WYG_007-7b>
純漆光芒掣梁棟之<md:KR4h0024_SBCK_007-4a>¶間寒風凛冽雖趾矯千變林嶺萬
穴繫叢薄之不開突杈枒而皆¶折又有觸邪之義也久
而服勤是可吁畏必使烏攫之黨罷鈔盜¶而潛飛梟怪
之羣想英靈而遽墜豈比乎虚陳其力叨竊其位等¶摩
天而自安與槍榆而無事者矣故不見其用也則晨飛
絶壑暮¶起長汀來雖自負去若無形置巢嶻&KR1110;養子青
冥倐爾年歲茫然¶闕廷莫試鉤爪空迴斗星衆鶵儻割
鮮於金殿此鳥已将老於巖¶扃
<pb:KR4h0024_WYG_007-8a>
　　白鷴賦(并序/)　　　　　　　　蕭穎士¶
白鷴羽族之幽竒也素質黑章爪觜純丹體備冠距頗
類夫雞翟¶神貌清閑不雜於衆禽栖止遐深與人境罕
接固莫得而馴狎也¶上聞而徵焉處以雕籠致以馹騎
将集長楊游太液行有日矣天¶寶辛卯歲予旅泊江㑹
流宕逾時秋八月自山陰前次東陽方議¶夫南登西泛
極聞見之義諒褊懷所素蓄而未之從也㑹有命自¶天
召赴京闕適與兹鳥偕至于㑹稽之傳舍觀其宛頸旁
<pb:KR4h0024_WYG_007-8b>
睨徊徨<md:KR4h0024_SBCK_007-4b>¶掩抑往往孤鳴音韻凄凉如慕侣而不獲因感
而賦之曰¶
鳥之生矣于彼江山彩之𤣥素文不綺斑備文武之玉
飾微妖姬¶之殊顔情莽眇以耿絜貌軒昂以安閑無馴
擾之近性故不愜於¶人寰遊必海裔栖必雲間兾養拙
以自保袪未萌之憂患不然豈¶陋彼都邑之佳麗顧投
身乎阻艱以其標自然之靜故名之曰白¶鷴者歟何天
聴之緬邈辱微禽之瑣細偶一日之見羇委微軀以¶受
<pb:KR4h0024_WYG_007-9a>
制望層城以斂翼懷衆侣而孤唳從廏置之駿奔仰君
門以遐¶逝君門兮九重洞呌窱兮穹崇池太液兮島方
壺萬族翔泳乎其¶中晝聒未央之繁絃夕警長樂之靈
鍾顧疎野之賤迹豈敢求一¶枝而見容越水清兮鏡色
吳山遠兮天逼窺淺深以颺影逗杳冥¶兮一息謂杉松
可得永日而噪聚蓴荇足以窮年而啄食一與心¶賞兮
睽違念歸飛兮何極鸚能言而入座鶴善舞而登軒殊
二者¶之俗態諒慚惶於主恩是以雖信美而非其志獨
<pb:KR4h0024_WYG_007-9b>
屏營而兢魂者¶焉<md:KR4h0024_SBCK_007-5a>¶　　白鸚鵡賦　　　　　　　　　王　維¶
若夫名依西域族本南海同朱喙之清音變緑衣於素
彩惟兹鳥¶之可貴諒其美之斯在爾其入翫於人見珍
竒質狎蘭房之妓女¶去桂林之雲日易喬枝以羅袖代
危巢以瓊室慕侣方遠依人永¶畢託言語而雖通顧形
影之非匹經過珠網出入金鋪單鳴無應¶隻影長孤偶
白鷴於池側對皓鶴於庭隅愁混色而難辨願知名¶而
<pb:KR4h0024_WYG_007-10a>
自呼明心有識懷恩何極芳樹絶想雕梁撫翼時銜花
而不言¶每投人以方息慧性孤稟雅容非飾含火德之
明輝被金方之正¶色至如海鷰呈瑞有玉篋之可依山
雞學舞向寶鏡而知歸皆羽¶毛之偉麗奉日月之光輝
豈憐兹鳥地遠形微色凌紈質彩奪繒¶衣深籠久閉喬
木長違儻見借其羽翼與遷鸎而共飛¶
　　感二鳥賦(并序/)　　　　　　　　韓　愈¶
貞元十一年五月戊辰愈東歸癸酉自潼關出息于河
<pb:KR4h0024_WYG_007-10b>
之陰時始¶去京師有不遇時之歎見行有籠白烏白鸜
鵒而西者號於道曰<md:KR4h0024_SBCK_007-5b>¶某土之守某官使使者進於天子
東西行者皆避路莫敢正目焉因¶竊自悲幸生天下無事
時承先人之遺業不識干戈攻守耕穫之¶勤讀書著文
自七歲至今凡二十二年其行已不敢有愧於古人¶之
道其閒居思念前古當今之故亦僅志其一二大者焉
選舉於¶有司與百十人偕退曽不得薦書齒下士于朝
以仰望天子之光¶明今是鳥也惟以羽毛之異非有道
<pb:KR4h0024_WYG_007-11a>
德智謀承顧問贊教化者乃¶反得䝉採擢薦進光輝如
此故為賦以自悼且明夫遭時者雖小¶善必達不遭時
者累善無所容焉其辭曰¶
吾何歸乎吾将既行而後累思誠不足以自存苟有食
其從之出¶國門而東鶩觸白日之隆景時返顧以流涕
念西路之差永過潼¶關而坐息窺黄流之奔猛感二鳥
之無知方䝉恩而入幸惟進退¶之殊異增予懷之耿耿
彼中心之何喜徒外飾焉是逞予生命之¶湮阨曽二鳥
<pb:KR4h0024_WYG_007-11b>
之不如汨東西與南北恒十年以不居辱飽食其有¶數
況策名於薦書時所好之為賢庸有謂余之非愚昔殷
之髙宗<md:KR4h0024_SBCK_007-6a>¶得良弼於宵寐孰左右者為之先容信天同而
神比及時運之未¶來或兩求而莫致雖家到而户説秖
招尤而速累蓋上天之生余¶亦有期於下地盍永配於
古人獨怊悵於無位雖得之而不能乃¶鬼神之所戲幸
年歲之未暮庶無羨於斯類¶
　　白羽扇賦(并序/)　　　　　　　張九齡
<pb:KR4h0024_WYG_007-12a>
開元二十四年夏盛暑奉敕遣大将軍高力士賜宰臣
白羽扇九¶齡與焉竊有所感立進賦曰¶
當時而用任物所長彼鴻鵠之弱羽出江湖之下方安
知煩暑可¶致清涼豈無䊵素彩畫文章復有脩竹剖㭊
毫芒提攜密邇摇動¶馨香惟衆珍之在御何短翮之敢
當與竊恩於聖后且見持於未¶央伊昔臯澤之時亦有
雲霄之志苟効用之得所雖殺身而何忌¶肅肅鳥羽穆
如微風縱秋氣之移奪終感恩於篋中
<pb:KR4h0024_WYG_007-12b>
　　𤣥猿賦(并序/)　　　　　　　道士吳筠¶
前志稱周穆王南征君子變為猿鶴小人變為蟲沙夫
神用無方<md:KR4h0024_SBCK_007-6b>¶未必不爾筠自入廬嶽則覩斯𤣥猿嘉夫雨
昏則無聲景霽則長¶嘯不踐土石超遥於萬木之間春
咀其英秋食其實不犯稼穡深¶棲遠處猶有君子之性
異乎狙猱之倫且多難已來庶品凋販麋¶鹿殫於網罟
遺氓困於誅求此獨蕭然物莫能患豈不以託跡冥¶絶
不才遠禍昔夫子歎山梁雌雉曰時哉時哉予因感之
<pb:KR4h0024_WYG_007-13a>
聊以作¶賦¶
伊𤣥猿之所育于南國之曽岑動不踐地居常在林雖
泛泛而無¶據亦熙熙而有心雰嵐昏而共黙風雨霽而
爭吟使幽人之思清¶暢羇客之涕霑襟何必聆嶰谷之
管對雍門之琴哉歴千尋之喬¶木俯萬仭之危嶠弄遊
雲之亂飛嬉落日之横照連肱澗飲命侣¶煙嘯或聚而
閑棲或分而迥趠壽同靈鶴性本君子阻重巖之險¶非
虎豹所履蔭交柯之密豈鵰鶚能視故逢蒙操弓憚髙
<pb:KR4h0024_WYG_007-13b>
深而止¶鄧公折箭含惻隱而已何患累之罕臻不干物
以利已詎若狒狒¶凌人以就戮猩猩甘酒而遄死夫時
珍貂裘世寶狐白徒能工於<md:KR4h0024_SBCK_007-7a>¶隠伏終見陷於機辟麝懷
香以賈害狙伐巧而招射小則翡翠殞¶於毛羽大則犀
象殘於齒革孰能去有用之損取無用之益固棄¶置於
常情永逍遥以自適無威刑以相臨有族類而相親食
資諸¶物衣取諸身不賦不役靡勞靡勤如政教之未施
保巢居之淳淳¶匪虞氏之所及何徂公之能馴吾固知
<pb:KR4h0024_WYG_007-14a>
人為物之貴又焉測元化¶之所謂大鈞乎¶
　　麈尾賦(并序/)　　　　　　　　陳子昂¶
甲子歲天子在洛陽時余始解褐與秘書省正字太子
司直宗秦¶客置酒於金谷亭大集賓客酒酣共賦座上
食物命余為麈尾賦¶焉¶
天之浩浩兮物亦云云性命變化兮如絲之棼或以神
好正直天¶蓋黙黙或以道惡强梁天亦茫茫此仙都之
靈獸因何負而罹殃¶始居幽山之藪食乎豐草之鄉不
<pb:KR4h0024_WYG_007-14b>
害物以利己每營道而同方何¶忘情以委代而任性之
不忘卒罘網以見逼受庖割而罹傷豈不<md:KR4h0024_SBCK_007-7b>¶以斯尾之有
用而殺身於此堂為君彫俎之羞厠君金盤之實承¶主
人之嘉慶對象筵與寶瑟雖信美於兹辰詎同歡於疇
日客有¶感之而歎曰命不可思神亦難測吉凶悔吝未
始有極假如天道¶之用莫神於龍受戮為醢不知其凶
王者之瑞莫聖於麟遇害於¶野不知其仁神既不能自
智聖亦不能自知況林棲而谷走及山¶鹿與野麋古人
<pb:KR4h0024_WYG_007-15a>
有言天地之心其間無巧冥之則順動之則夭諒¶物情
之不異我心又何兢於猜矯故曰天之神明與物推移
不為¶事先動而輙隨是以至人無已聖人不知子欲全
身而遠害曾是¶浩然而順斯¶
　　由鹿賦(并序/)¶　　　　　　　　吕　温
貞元丁卯歲予南出穰樊之間遇野人縶鹿而至者問
之荅曰此¶為由鹿由此鹿以誘致羣鹿也備言其状且
曰此鹿每有所致輙¶鳴嘷不飲食者累日余喟然歎曰
<pb:KR4h0024_WYG_007-15b>
虞之即鹿也必以其類致之人¶之即人也亦必以其友
致之實繁有徒古之然矣嗟乎鹿無情而<md:KR4h0024_SBCK_007-8a>¶猶知痛傷人
之與謀寔安殘酷者彼何人斯彼何人斯物微感深¶遂
作賦曰¶
鹿之生兮亦稟亭毒備齒角以無競循性情而自牧姑
有昧於行¶止尚焉知乎倚伏捨爾崇林輕遊近麓偶巧
網之生致蒙主人之¶全育飲以渫井飼于芳庭寝臥荃
柔騰倚蘭馨露往霜來日安月¶寧雖矯性之非樂終感
<pb:KR4h0024_WYG_007-16a>
恩而不驚曽不知養非玩物用有深意命¶之曰由俾陷
其類涼秋八月爽景清氣羇致山阿縻于蹊隧設伏¶以
待翳叢而伺同氣相求誘之孔易将必慕侣豈云貪餌
呦呦和¶鳴麌麌狎至彼泯慮於猜信此無情於誠偽孰
是倉卒禍生所忽¶毒鏑欻以星貫潛機劃其電發或洞
胷而達腋或折足而碎骨望¶林巒兮非遠顧町疃兮未
滅風嘷澤而北至日掩山而西没走駭¶侣於巖煙叫飢
麛於澗月苟行路之聞者孰不心摧而思絶想爾¶由矣
<pb:KR4h0024_WYG_007-16b>
野心而仁望純束而驚顧隨獲車兮逡巡視鼎中之銷
爛觀¶机上之剖分忽哀鳴以感類若沈痛之在身雖復
處之密邇享以<md:KR4h0024_SBCK_007-8b>¶豐珍比檻猿之駭躍同海鳥之愁辛敢
擇蔭而後止思走險以何¶因痛無知以相陷含怨毒而
莫伸客有感而言曰物誠有諸人亦¶宜乎摭事或比原
心則殊借如淮陰搆禍寃在伸理通説且拒狶¶謀寧起
堂堂蕭公實曰知己紿致鍾室胡寧忍此吕禄之難誰
非¶漢臣交則不義賣亦不仁彼美酈生既為交親誘襲
<pb:KR4h0024_WYG_007-17a>
軍印豈無他¶人於戲微獸傷類如不自容忍人賣友而
享其功滅交道分墜義¶風曽麋鹿之不若何仁信之可
宗已焉哉諒此世之茫茫吾未見¶其始終¶
　　蠶賦(并序/)　　　　　　　　　陸龜䝉¶
荀卿子有蠶賦楊泉亦為之皆言蠶有功於世不斥其
禍於民也¶余激而賦之極言其不可能無意乎詩人碩
鼠之刺於是乎在¶
古民之衣或羽或皮無得無喪其游熙熙藝麻緝纑官
<pb:KR4h0024_WYG_007-17b>
初喜窺十¶奪四五民心乃離逮蠶之生繭厚絲美機杼
經緯龍鸞葩卉官涎¶益嚵盡取後已嗚呼既豢而烹蠶
實病此伐桑滅蠶民不凍死<md:KR4h0024_SBCK_007-9a>¶　　秋蟲賦(并序/)　　　　　　　　羅　隱¶
秋蟲蜘蛛也致身網羅間實腹亦網羅間愚感其理有
得喪因以¶言賦之¶
物之小兮迎網而斃物之大兮兼網而迹網也者繩其
小而不繩¶其大吾不知爾身之危兮腹之餧兮吁
<pb:KR4h0024_WYG_007-18a>
　　蝨賦　　　　　　　　　　　李商隱¶
亦氣而孕亦卵而成晨鷖露鶴不如其生汝職唯齧而
不善齧回¶臭而多跖香而絶¶
　　後蝨賦(幷序/)　　　　　　　　陸龜䝉¶
余讀玉谿生蝨賦有就顔避跖之嘆似未知蝨作後蝨
賦以矯之¶
衣緇守白髮華守黑不為物遷是有恒德小人趨時必
變顔色棄¶瘠涵腴乃蝨之賊
<pb:KR4h0024_WYG_007-18b>
　　蝎賦　　　　　　　　　　　李商隠¶
夜風索索縁隙憑壁弗聲弗鳴潛此毒螫厥虎不翅厥
牛不齒爾<md:KR4h0024_SBCK_007-9b>¶兮何功既角而尾¶
　
　
　
　
　唐文粹巻七¶
<md:KR4h0024_SBCK_008-1a>¶
<pb:KR4h0024_WYG_008-1a>
欽定四庫全書
　唐文粹巻八¶
　　　　　　　　　　　　　宋　姚鉉　編¶
　
