# -*- mode: mandoku-view; -*-
#+TITLE: 唐文粹
#+DATE: 2015-09-11 21:27:11.585003
#+PROPERTY: ID KR4h0024
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 7
#+PROPERTY: FILE SB04n0194-007唐文粹-卷第七.
<pb:KR4h0024_SBCK_007-1a>¶
重校正唐文粹卷第七¶
　　　　　　　　　　　呉興姚　鉉　纂¶
　古賦庚(揔一十四首)¶
　　鳥獸昆䖝¶
　　　大鵬賦(李白)鵰賦(杜甫)¶
　　　白鷼賦(蕭穎士)白鸚鵡賦(王維)¶
　　　感二鳥賦(韓愈)白羽扇賦(張九齡)¶
　　　玄猿賦(呉筠)麈尾賦(陳子昻)¶
　　　由鹿賦(吕温)蠶賦(陸&KR0027;蒙)¶
　　　秋蟲賦(羅隱)蝨賦(李商隱)¶
　　　後蝨賦(陸&KR0027;&KR0041;)蝎賦(李商隱)¶
　　　　大鵬賦(并序)李白¶
余昔於江陵口見天台司馬子微謂余有仙風道骨可與神遊八¶
極之表因著大鵬遇希有鳥賦以自廣此賦巳傳于世徃徃人間¶
<pb:KR4h0024_SBCK_007-1b>¶
見之悔其少作未窮宏逹之旨中年棄之及讀晉書覩阮宣子大¶
鵬讃鄙心陋之遂更記憶多將舊本不同今復存于集豈敢傳諸¶
作者庶可示之子弟而巳其辭曰¶
南華老仙發天機于&KR0238;園&KR0269;崢嶸之髙論開浩蕩之竒言徴至怪¶
于齊諧談北溟之巨魚吾不知幾千里其名曰鯤化成大鵬質疑¶
肧渾脫脩鬛于海島張廣翅于天門刷渤澥之春流晞扶桑之朝¶
暾赫弈乎宇宙憑凌乎崑崙一鼔一舞煙曚沙昏五嶽爲之震蕩¶
百川爲之崩奔爾乃蹶厚地摩太清亘層霄突重溟激三千以崛¶
起&KR0366;九萬而迅征背嶪太山之崔嵬翼舉垂雲之縱橫左廻右旋¶
倐隂忽明歴汗漫以夭矯排閶闔之崢嶸簸鴻濛扇雷霆斗轉而¶
天動山揺而海傾怒無所&KR0366;雄無所爭固可想象其勢髣髴其形¶
若乃足縈虹蜺目耀日月連軒沓拖揮霍翕忽噴氣則六合生雲¶
灑毛則千里飛雪邈彼北荒將窮南隅遞逸翮以傍鼓擊奔颷而¶
長駈燭龍銜光以照影列缺施鞭而啓塗塊視三山杯觀五湖其¶
<pb:KR4h0024_SBCK_007-2a>¶
動也神應其行也道俱任公見之而罷釣有窮不敢以彎弧莫不¶
投竿失鏃仰之長吁爾其雄姿壯觀映背河漢上摩蒼蒼下覆漫¶
漫盤古開天而直視羲和&KR0029;日以傍歎&KR0813;紛乎八荒之間隱映乎¶
四海之半橫大明而掩晝若混茫之未判忽騰覆以廻旋則霞廓¶
而霧散然後六月一息至于海湄欻翳景以橫榰逆髙天而下垂¶
憩乎泱漭之野入乎汪湟之地猛勢所射餘風所吹溟漲沸渭巖¶
嶽紛披天吳爲之㤕慄海若爲之躨跜巨鼇冠山而却走長鯨騰¶
海而下馳縮殻挫鬛莫之敢窺吾亦不測其神怪而若此蓋乃造¶
化之所爲豈比夫蓬萊之黃鵠誇金衣與菊裳耻蒼梧之玄鳯耀¶
綵質與錦章旣服御于靈仙亦馴擾干池惶精衛殷勤于銜木鶢¶
鶋悲愁乎薦觴天雞警曙于蟠桃踆烏炳耀于太陽不曠蕩而縱¶
適何拘攣而守常未若兹鵬之逍遥無厥&KR0124;而比方不矜大而&KR0064;¶
猛每順時而行藏叅玄根以比壽飲元氣以爲漿戲暘谷而徘徊¶
憑炎洲而抑&KR0045;俄而希有見而謂之曰偉哉鵬乎若此之樂也吾¶
<pb:KR4h0024_SBCK_007-2b>¶
左翼掩乎東極右翼蔽乎西荒跨躡池絡周旋天綱以恍愡爲巢¶
以虚無爲場我呼爾遊爾呼我翔於是太鵬許之欣然相隨此二¶
禽已登于寥廓而尺鷃之輩空見&KR0015;于藩籬¶
　　　　鵰賦(并進表)杜甫¶
臣甫言臣之近代陵夷公侯之貴磨滅鼎銘之勲不復照曜於明¶
時自先君恕預以降奉儒守官未墜素業矣亡祖故尚書膳部員¶
外郎先臣某脩文於中宗之朝髙視於藏書之府故天下學士到¶
于今而師之臣幸頼先臣緒業自七&KR0010;所綴詩筆向四十載矣約¶
有千餘篇今賈馬之徒得排金門上玉堂者甚衆矣唯臣衣不蓋¶
體常&KR0009;食於人奔走不暇祗恐轉死溝壑安敢望仕進乎伏惟明¶
主哀憐之儻使執先祖之故事拔泥塗之久辱則臣之述作雖不¶
足以鼓吹六經先鳴數子至於沈鬱頓挫隨時敏捷而&KR0045;雄枚臯¶
之流庶可跂及也有臣如此陛下其舍諸伏惟明主哀憐之無令¶
役役便至於衰老也臣甫誠惶誠恐頓首頓首死罪死罪以爲鵰¶
<pb:KR4h0024_SBCK_007-3a>¶
者&KR0743;鳥之殊特&KR0366;擊而不可當豈但壯觀於旌門發狂於原隰引¶
以爲&KR0011;是大臣正色立朝之義臣竊重其有英雄之姿故作此賦¶
實望以此逹於聖聦耳不揆蕪淺謹投延恩匭進表獻上以聞謹¶
言¶
　　　　賦¶
當九秋之清凄見一鶚之直上以雄材爲巳任橫殺氣而獨徃捎¶
捎勁翮肅肅遺響杳不可追俊無留賞彼何鄉之性命碎今日之¶
指掌伊鷙鳥之累百敢同年而爭長此鵰之大略也若乃虞人之¶
所得也必以氣禀玄&KR0256;隂乗甲子河海蕩潏風雲亂起雪冱山隂¶
冰&KR0414;樹死迷向背於八極絶飛走於萬里朝無所充腸夕違其所¶
止頗愁呼而蹭蹬信求食而依&KR0029;用此時而㧻&KR0891;待尤者而綱紀¶
表狎羽而潛窺順雄姿之所擬欻捷來於森木固先繫於利觜解¶
騰攫而竦神開網羅而有喜獻禽之課數備而巳及乎閩&KR0571;受之¶
也則擇其清質列在周垣揮拘攣之掣曵挫豪梗之飛翻識畋遊¶
<pb:KR4h0024_SBCK_007-3b>¶
之所使登馬上而&KR0012;騫然後綴以珠飾呈於至尊&KR0366;風槍櫐用壯¶
旌門乗輿或幸別館獵平原寒蕪空闊霜仗喧繁觀其夾翠華而¶
上下卷毛血之崩奔隨意氣而電落引塵沙而晝昏豁堵墻之榮¶
觀棄功効而不論斯亦足重也至如千年孽狐三窟校兎恃古塜¶
之荆&KR0068;飽荒城之霜露回惑我徃來趑趄我場圃雖青骹戴角白¶
鼻如瓠蹙奔蹄而俯臨飛迅翼以遐寓而料全於果見迫寧遽屢¶
&KR0259;之而頴脫便有若於神&KR0135;是以嘵哮其音颯爽其慮續下韝而¶
繚繞尚投跡而容與&KR0108;威逐北施巧無據方蹉&KR0760;而就擒亦造次¶
而難去一竒卒獲百勝昭著風宿多端蕭條何處斯又足稱也爾¶
其鶬鴰鳱鶂之倫莫益於物空生此身聮拳拾穗長大如人肉多¶
奚有味乃不珍輕鷹隼而自若託鴻鵠而爲鄰彼壯夫之慷&KR0099;假¶
强敵而逡巡拉先鳴之異者及將起而遄臻忽翮天路終辭水濵¶
寧掩羣而盡取且决意而驚新此又一時之俊也夫其降精於金¶
立骨如䥫目通於腦筋入於節架軒楹之上純&KR0238;光芒掣梁棟之¶
<pb:KR4h0024_SBCK_007-4a>¶
間寒風凜冽雖趾矯千變林嶺萬穴繫叢薄之不開突扠㧎而皆¶
折又有觸邪之義也乆而服勤是可吁畏必使烏攫之黨罷鈔盗¶
而潛飛梟怪之羣想英靈而遽墜豈比乎虚陳其力叨竊其位等¶
摩天而自安與槍榆而無事者矣故不見其用也則晨飛絶壑暮¶
起長汀來雖自&KR0018;去若無形置巢嶻&KR1110;養子青&KR0115;倐爾年&KR0010;茫然¶
闕廷莫試鉤爪空廻斗星衆鶵儻割鮮於金殿此鳥巳將老於巖¶
扄¶
　　　　白鷴賦(并序)蕭頴士¶
白鷴羽族之幽竒也素質黒章爪觜純丹體備冠距頗&KR0011;夫雞翟¶
神皃清閑不雜於衆禽栖止遐深與人境罕接固莫得而馴狎也¶
上聞而徴焉處以雕籠致以馹&KR0016;將集長楊游太液行有日矣天¶
寳辛&KR0407;&KR0010;予旅泊江㑹流宕逾時秋八月自山隂前次東陽方議¶
夫南登西泛極聞見之義諒&KR0310;懷所素蓄而未之從也㑹有命自¶
天台赴京闕適與兹鳥偕至于㑹稽之傳舍觀其宛頸旁睨徊徨¶
<pb:KR4h0024_SBCK_007-4b>¶
掩抑徃徃&KR0012;鳴音韻凄京如慕侶而不獲因感而賦之曰¶
鳥之生矣于彼江山彩之玄素文不綺斑備文武之玉飾微妖&KR0078;¶
之殊顔情莽眇以耿絜皃軒昻以安閑無馴擾之近性故不愜於¶
人寰遊必海裔栖必雲間兾養拙以自保祛未萌之憂患不然豈¶
陋彼都邑之佳麗顧投身乎阻艱以其標自然之靜故名之曰白¶
鷴者歟何天聽之&KR0225;邈辱微禽之&KR0200;細偶一日之見覉委微軀以¶
受制望層城以歛翼懷衆侶而&KR0012;唳從廐置之駿奔仰君門以遐¶
逝君門兮九重同呌窱兮穹崇池太液兮㠀方壷萬族翔泳乎其¶
中晝聒未央之繁絃夕警長樂之靈鍾顧踈野之賤迹豈敢求一¶
枝而見容越水清兮鏡色吳山逺兮天逼窺淺深以颺影逗杳冥¶
兮一息謂杉松可得永日而噪聚蓴荇足以窮年而啄食一與心¶
賞兮睽違念歸飛兮何極鸚能言而入座鸖善舞而登軒殊二者¶
之俗態諒慚惶於主恩是以雖信美而非其志獨屏營而兢䰟者¶
焉¶
<pb:KR4h0024_SBCK_007-5a>¶
　　　　白鸚鵡賦　王維¶
若夫名依西域族本南海同朱喙之清音變緑衣於素彩惟兹鳥¶
之可貴諒其美之斯在爾其入翫於人見珍竒質狎蘭房之妓女¶
去桂林之雲日易喬枝以羅䄂代危巢以瓊室慕侶方逺依人永¶
畢託言語而雖通顧形影之非匹經過珠網出入金鋪單鳴無應¶
隻影長&KR0012;偶白鷴於池側對皓鸖於庭隅愁混色而難辨願知名¶
而自呼明心有識懐恩何極芳樹絶想鵰梁撫翼時銜花而不言¶
每投人以方息慧性&KR0012;稟雅容非飾含火徳之明輝&KR0013;金方之正¶
色至如海鷰呈瑞有玉篋之可依山雞學舞向寳鏡而知歸皆羽¶
毛之偉麗奉日月之光輝豈憐兹鳥地逺形微色凌紈質彩奪繒¶
衣深籠久閉喬木長違儻見借其羽翼與遷鸎而共飛¶
　　　　感二鳥賦(并序)韓愈¶
貞元十一年五月戊辰愈東歸癸酉自潼&KR0028;出息于河之隂時始¶
去京師有不遇時之歎見行有籠白烏白鸜鵒而西者號於道曰¶
<pb:KR4h0024_SBCK_007-5b>¶
某土之守某官使使者進於天子東西者皆避路莫敢正目焉因¶
竊自悲幸生天下無事時承先人之遺業不識干戈攻守耕穫之¶
勤讀書著文自七&KR0010;至今凡二十二年其行巳不敢有愧於古人¶
之道其閑居思念前古當今之故亦僅志其一二大者焉選舉於¶
有司與百十人偕退曽不得薦書齒下士于朝以仰望天子之光¶
明今是鳥也惟以羽毛之異非有道徳智謀承顧問賛敎化者乃¶
反得蒙採擢薦進光輝如此故爲賦以自悼且明夫遭時者雖小¶
善必達不遭時者累善無所容焉其辭曰¶
吾何歸乎吾將旣行而後累思誠不足以自存苟有食其從之出¶
國門而東騖觸白日之&KR0173;景時返顧以流涕念西路之差永過潼¶
&KR0028;而坐息窺黄流之奔猛感二鳥之無知方蒙恩而入幸惟進退¶
之殊異増予懐之耿耿彼中心之何喜徒外飾焉是逞予生命之¶
湮阨曽二鳥之不如汨東西與南北&KR0106;十年以不居辱飽食其有¶
數況䇿名與薦書時所好之爲賢庸有謂余之非愚昔殷之髙宗¶
<pb:KR4h0024_SBCK_007-6a>¶
得良弼於宵寐孰左右者爲之先信天同而神比及時運之未¶
來或兩求而莫致雖家到而戸說秪招尤而速累蓋上天之生余¶
亦有期於下地盍永配於古人獨怊悵於無位雖得之而不能乃¶
&KR0017;神之所戲幸年&KR0010;之未暮庶無羡於斯&KR0011;¶
　　　　白羽扇賦(并序)張九齡¶
開元二十四年夏盛暑奉敕遣大將軍髙力士賜宰臣白羽扇九¶
齡與焉竊有所感立進賦曰¶
當時而用任物所長彼鴻鵠之弱羽出江湖之下方安知煩暑可¶
致清涼豈無紈素彩&KR0030;文章復有脩竹剖㭊毫芒提携宻邇揺動¶
馨香惟衆珍之在御何短翮之敢當與竊恩於聖后且見持於未¶
央伊昔皐澤之時亦有雲霄之志苟効用之得所雖殺身而何忘¶
肅肅鳥羽穆如微風縱秋氣之移奪終感恩於篋中¶
　　　　玄猿賦(并序)道士吳筠¶
前志稱周穆王南征君子變爲猿鶴小人變爲蟲沙夫神用無方¶
<pb:KR4h0024_SBCK_007-6b>¶
未必不爾筠自入廬嶽則覩斯玄猿嘉夫&KR0040;昏則無聲景霽則長¶
嘯不踐土石超遥於萬木之間春咀其英秋食其實不犯稼穡深¶
棲逺處猶有君子之性異乎狙猱之倫且多難巳來庶品凋敗麋¶
鹿殫於網罟遺氓困於誅求此獨蕭然物莫能患豈不以託跡&KR0115;¶
絶不才逺禍昔夫子歎山梁雌雉曰時哉時哉予因感之&KR0147;以作¶
賦¶
伊玄猿之所育于南國之曽岑動不踐地居常在林雖泛泛而無¶
據亦熈熈而有心雰嵐昏而共黙風&KR0040;霽而爭吟使幽人之思清¶
暢覉客之涕霑&KR0109;何必聆嶰谷之管對雍門之琴哉歷千㝷之喬¶
木俯萬仞之危嶠弄遊雲之亂飛嬉落日之橫照連肱澗飲命侶¶
煙嘯或聚而閑棲或分而逈趠壽同靈鸖性本君子阻重巖之險¶
非虎豹所履䕃交柯之密豈鵰鶚能視故逢蒙操弓憚髙深而止¶
鄧公折箭含惻隱而巳何患累之罕臻不干物以利巳詎若狒狒¶
凌人以就戮猩猩甘酒而遄死夫時珍貂裘世寳狐白徒能工於¶
<pb:KR4h0024_SBCK_007-7a>¶
隱伏終見陷於機辟麝懷香以賈害狙伐巧而招射小則翡翠殞¶
於毛羽大則犀象殘於齒革孰能去有用之損取無用之益固弃¶
置於常情永逍遥以自適無威刑以相臨有族&KR0011;而相親食資諸¶
物衣取諸身不賦不役靡勞靡勤如政教之未施保巢居之淳淳¶
匪虞氏之所及何狙公之能馴吾固知人爲物之貴又焉測元化¶
之所大均乎¶
　　　　麈尾賦(并序)陳子昻¶
甲子&KR0010;天子在洛陽時余始解&KR0260;與秘書省正字太子司直宗秦¶
客置酒於金谷亭大集賔客酒酣共賦座上食物命余爲麈尾賦¶
焉¶
天子浩浩兮物亦云云性命變化&KR0006;如絲之棼或以神好正直天¶
蓋黙黙或以道惡强梁天亦茫茫此仙都之微獸因何&KR0018;而罹殃¶
始居幽山之藪食乎豐草之鄕不害物以利已每營道而同方何¶
忘情以委代而任性之不忘卒罘網以見逼受庖割而罹傷豈不¶
<pb:KR4h0024_SBCK_007-7b>¶
以斯尾之有用而殺身於此堂爲君彫爼之羞厠君金盤之實承¶
主人之嘉慶對象筵與寳瑟雖信美於兹辰詎同歡於疇日客有¶
感之而歎曰命不可思神亦難測吉凶悔吝未始有極假如天道¶
之用莫神於龍受戮爲醢不知其凶王者之瑞莫聖於麟遇害於¶
野不知其仁神旣不能自智聖亦不能自知況林棲而谷走及山¶
鹿與野麋古人有言天地之心其間無巧&KR0115;之則順動之則夭諒¶
物情之不異我心又何兢於猜矯故曰天之神明與物推移不爲¶
事先動而輙隨是以至人無已聖人不知子欲全身而逺害曽是¶
浩然而順斯¶
　　　　由鹿賦(并序)¶
貞元丁卯歳予南出穰樊之間遇野人縶鹿而至者問之荅曰此¶
爲由鹿由此鹿以誘致羣鹿也備言其狀且曰此鹿每有所致輙¶
鳴嘷不飲食者累日余喟然歎曰虞之即鹿也必以其&KR0011;致之人¶
之即人也亦必以其友致之實繁有徒古之然矣嗟乎鹿無情而¶
<pb:KR4h0024_SBCK_007-8a>¶
猶知痛傷人之與謀寔安殘酷者彼何人斯彼何人斯物微感深¶
遂作賦曰¶
鹿之生&KR0006;亦禀亭毒備齒角以無競循性情而自牧姑有昧於行¶
止尚焉知乎&KR0029;伏捨爾崇林輕遊近麓偶巧網之生致蒙主人之¶
全育飲以渫井飼于芳庭寢卧荃柔騰&KR0029;蘭馨露徃霜來日安月¶
寜雖矯性之非樂終感恩而不驚曽不知養非玩物用有深意命¶
之曰由俾陷其&KR0011;涼秋八月爽景清氣羇致山阿縻于蹊隧設伏¶
以侍翳叢而伺同氣相求誘之孔易將必慕侣豈云貪餌&KR0687;&KR0687;和¶
鳴麌麌狎至彼泯慮於猜信此無情於誠僞孰是蒼卒禍生所忽¶
毒鏑欻以星貫潛機劃其電發或洞胷而達腋或折足而碎骨望¶
林巒&KR0006;非逺顧町疃&KR0006;未滅風嘷澤而北至日掩山而西没走駭¶
侣於巖煙呌飢麛於澗月苟行路之聞者孰不心摧而思絶想爾¶
由矣野心而仁望純束而驚顧隨獲車&KR0006;逡廵視鼎中之銷爛觀¶
机上之剖分忽哀鳴以感&KR0011;若沈痛之在身雖復處之密邇享以¶
<pb:KR4h0024_SBCK_007-8b>¶
豐珍比檻猿之駭躍同海鳥之愁辛敢擇䕃而後止思走險以何¶
因痛無知以相陷含怨毒而莫伸客有感而言曰物誠有諸人亦¶
宜乎摭事或比原心則殊借如淮隂搆禍&KR0072;在神理通說且拒狶¶
謀寜起堂堂蕭公實曰知巳紿致鐘室胡寜忍此吕禄之難誰非¶
漢臣交則不義賣亦不仁彼美酈生旣爲交親誘襲軍印豈無他¶
人於戲微獸傷&KR0011;如不自容伊人賣友而享其功滅交道&KR0006;墜義¶
風曽麋鹿之不若何仁信之可宗巳焉哉諒此世之茫茫吾未見¶
其始終¶
　　　　蠶賦(并序)陸&KR0027;蒙¶
荀卿子有蠶賦楊泉亦爲之皆言蠶有功於世不斥其禍於民也¶
余激而賦之極言其不可能無意乎詩人碩䑕之刺於是乎在¶
古民之衣或羽或皮無得無喪其游熈熈藝麻緝纑官&KR0004;喜窺十¶
奪四五民心乃離逮蠶之生繭厚&KR0093;美機杼經緯龍鸞葩卉官誕¶
益嚵盡取後巳嗚呼旣豢而烹蠶實病此伐桑滅蠶民不凍死¶
<pb:KR4h0024_SBCK_007-9a>¶
　　　　秋&KR0393;賦(并序)羅隱¶
秋&KR0393;蜘蛛也致身網羅間實腹亦網羅間愚感其理有得喪因以¶
言賦之¶
物之小&KR0006;迎網而斃物之大&KR0006;兼網而逝網也者繩其小而不繩¶
其大吾不知爾身之危&KR0006;腹之餧&KR0006;吁¶
　　　　蝨賦　李商隱¶
亦氣而孕亦&KR0401;而成晨鷖露鶴不如其生汝職唯齧而不善齧回¶
臭而多跖香而絶¶
　　　　後蝨賦(并序)陸&KR0027;蒙¶
余讀玉谿生蝨賦有就顔避跖之嘆似未知蝨作後蝨賦以矯之¶
衣緇守白髪華守黒不爲物遷是有&KR0106;徳小人趨時必變顔色弃¶
&KR0484;涵&KR0254;乃蝨之賊¶
　　　　蝎賦　李商隱¶
夜風索索縁&KR0169;憑壁弗聲弗鳴潛此毒螫厥虎不翅厥牛不齒爾¶
<pb:KR4h0024_SBCK_007-9b>¶
&KR0006;何功旣角而尾¶
重校正唐文粹卷第七¶
