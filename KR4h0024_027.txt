# -*- mode: mandoku-view -*-
#+TITLE: 唐文粹
#+DATE: 2015-09-23 10:31:57
#+PROPERTY: JUAN 27


奏表書䟽下(㧾一十三首/)¶
　　　䟽¶
　　　政事二¶
　　　　請崇節儉及制諸王䟽(馬周/)
　　　　請勤政崇儉約䟽(張庭珪/)
<pb:KR4h0024_WYG_027-1b>
　　　學校二¶
　　　　請從學校䟽(韋嗣立/)
　　　　請從國學䟽(李絳/)¶
　　　廵案一¶
　　　　請每十州分置御史廵案䟽(李嬌/)¶
　　　罷兵四¶
　　　　請太宗息兵罷役䟽(徐賢妃/)
　　　　諫孟春講武䟽(王方慶/)
<pb:KR4h0024_WYG_027-2a>
　　　　請罷百姓西征䟽勒等四鎮䟽(狄仁桀/)¶
　　　　請𤣥宗不令突厥入仗馳射䟽(呂向/)<md:KR4h0024_SBCK_027-1b>¶　　　寺觀二¶
　　　　諫造大像䟽(狄仁傑/)¶
　　　　諫造金仙玉真二觀像(卒替否/)¶
　　　關市一¶
　　　　諫税闗市䟽(崔融/)¶
　　　亢旱一
<pb:KR4h0024_WYG_027-2b>
　　　　請追癸巳日詔䟽(羅隐/)¶
　　請崇節儉及制諸王䟽　　　　馬　周¶
臣歴觀前代自夏殷及漢氏之有天下傳祚相繼多者
八百餘年¶少者猶四五百年皆為積德累業恩結於人
心豈無僻王賴前哲¶以免自魏晉以還降及周隋多者
不過五六十年少者纔二三十¶年而亡良由創業之君
不務廣恩化當時僅能自守後無遺德可¶思故傳嗣之
主政教少衰一夫大呼而天下土崩矣今陛下雖以¶大
<pb:KR4h0024_WYG_027-3a>
功定天下而積德日淺固當崇禹湯文武之道廣施德
化使恩<md:KR4h0024_SBCK_027-2a>¶有餘地為子孫立萬代之基豈欲但令政教無
失以持當年而已¶且自古明王聖主雖因人設教寛猛
隨時而大要惟以節儉於身¶恩加於人二者為務故其
下愛之如父母仰之如日月敬之如神¶明畏之如雷霆
此其所以卜祚遐長而禍亂不作也今百姓承喪¶亂之
後比於隋時纔十分之一而供官徭役道路相繼兄去
弟還¶首尾不絶遠者徃來五六千里春秋冬夏畧無休
<pb:KR4h0024_WYG_027-3b>
時陛下雖每有¶恩詔令其減省而有司作既不廢自然
須人徒行文書役之如故¶臣每訪問四五年來百姓頗
有嗟怨之言以為陛下不存養之昔¶唐堯茅茨土階夏
禹惡衣菲食如此之事臣知不可復行於今漢¶文帝惜
百金之費輟露臺之役集上書囊以為殿帷所幸慎夫
人¶衣不曳地至景帝以錦繡纂組妨害女工特詔除之
所以百姓乂¶安後至孝武帝窮奢極侈而承文景遺德
故人心不動向使高祖¶之後即有武帝天下必不能全
<pb:KR4h0024_WYG_027-4a>
此於時代差近事迹可見今京師¶及益州諸處營造器
物幷諸王妃公主服飾議者皆不以為儉臣<md:KR4h0024_SBCK_027-2b>¶聞昧旦丕
顯後世猶怠作法於治其弊猶亂陛下少處人間知百
姓辛苦前代成敗目¶所親見尚猶若此而況皇太子生
長深宮不歴外事即萬嵗之後¶固聖慮所當憂也臣竊
尋徃代以來成敗之事但有黎庶怨叛聚¶為盜賊其國
無不滅亡人主雖欲改悔未有重能安全者凡脩政¶教
當脩之於可脩之時若事變一起而後悔之則無益也
<pb:KR4h0024_WYG_027-4b>
故人主¶每見前代之亡則知其政教之所由喪而皆不
知其身之失是以殷¶紂笑夏桀之亡幽厲亦笑殷紂之滅
隋煬帝大業之初又笑齊魏¶之失國然今之視煬帝亦
猶煬帝之視齊魏也故京房謂漢元帝¶云臣恐後之視
今亦猶今之視昔此言不可不誡徃者貞觀之初¶率土
饑儉一匹絹纔得一斗米而天下怡然百姓知陛下甚
愛憐¶之故人曽無謗讟自五六年來頻嵗豐稔一匹絹
得粟十餘石而¶百姓皆以陛下不憂憐之咸有怨言又
<pb:KR4h0024_WYG_027-5a>
今所營為者頗多不急之¶務故也自古以來國之興亡
不由蓄積多少惟在百姓苦樂且以¶近事驗之隋家貯
洛口倉而李密因之東都積布帛而王充據之<md:KR4h0024_SBCK_027-3a>¶西京府
庫亦為國家之用至今未盡向使洛口東都無粟帛則
王¶充李密未必能聚大衆但貯積者固是國之常事也
要當人有餘¶力而後收之若人勞而強斂之更以資寇
積之無益也然儉以息¶人貞觀之初陛下已躬為之故
今行之不難也為之一日則天下¶知之式歌且舞矣若
<pb:KR4h0024_WYG_027-5b>
人既勞矣而用之不息儻中國被水旱之災¶邉方有風
塵之警狂狡因之以竊發則有不可測之事非徒聖躬¶
旰食晏寢而已古詩云動人以行不以言應天以實不
以文以陛¶下之明誠欲勵精為政不煩遠求上古之術
但及貞觀之初則天¶下幸甚昔賈誼謂漢文帝云可慟
哭及長歎息者言當韓信王楚¶彭越王梁之時使文帝
即天子位必不能安又言賴諸王年少傅¶相制之長大
之後必生禍亂歴代以來皆以誼言為是臣竊觀諸¶將
<pb:KR4h0024_WYG_027-6a>
功臣陛下所與定天下者皆仰稟成規備鷹犬之用無
威畧振¶主如韓彭之徒難駕御者而諸王年並幼少縱
其長大當陛下之¶日必無他心然則萬代之後不可不
慮自漢晉已來亂天下者何<md:KR4h0024_SBCK_027-3b>¶嘗不是諸王皆為樹置失
宜不先為節制以至滅亡人主熟知其¶然但溺於私愛
故使前車既覆而後車不改轍也今天下百姓極¶少諸
王甚多寵遇之恩有過厚者臣之愚見恐其恃恩驕矜
也昔¶魏武帝寵樹陳思王及文帝即位防守禁閉有同
<pb:KR4h0024_WYG_027-6b>
獄囚以先帝加¶恩太多故嗣主疑而畏之也此則武帝
之寵陳思適苦之也且帝¶子何患不富貴身食大國封
户不少好衣美食衣食之外更何所¶須而每年别加優
賜曽無紀極里語曰貧不學儉富不學奢言自¶然也今
陛下以大聖創業豈惟處置見在子弟而已當立長久
之¶法使萬代遵行之¶
　　請勤政崇儉約疏　　　　　　張庭珪¶
臣聞古有多難興王殷憂啟聖者皆以事危則志遠情
<pb:KR4h0024_WYG_027-7a>
迫則思深¶故能自下登高轉禍為福者也伏見景龍之
末中宗遇禍先天之¶際兇黨搆謀社稷有危於懸旒國
朝殆均於絶綖陛下神武超代¶精誠動天再掃氛沴六
合清朗而後上順皇㫖俯念黔黎髙運璿<md:KR4h0024_SBCK_027-4a>¶衡光膺寶籙
以日月所燭之地書軌未通之鄉無不霑濡渥恩被¶服
元化十堯九舜未足稱也明明上帝照臨下土宜錫介
祉以荅¶鴻休然頃嵗以來陰陽愆候九穀失稔萬姓阻
飢闗輔之間更為¶尤劇至有樵蘇莫爨糠籺靡資不暇
<pb:KR4h0024_WYG_027-7b>
聊生方憂轉死偶㑹昌運遘¶兹艱險臣竊思之皇天之
意將恐陛下春秋鼎盛神聖在躬不崇¶朝而建大功自
藩邸而陟元后或簡下濟之道獨滿雄圖之志輕¶虞舜
而不法思漢武以自高是故昭見咎徵載加誘奬欲大
君日¶慎一日雖休勿休永保天和以固邦本也斯則皇
天之於陛下睠¶顧深矣陛下焉可不奉若休㫖而寅畏
哉臣愚誠願陛下約心削¶志澄思勵精考羲農之書敦
朴素之道登庸端士放黜佞人屛退¶後宮減撤外廏場
<pb:KR4h0024_WYG_027-8a>
無蹴踘之翫野絶從禽之賞休石田之遠境罷¶金甲之
懸軍惠恤惸嫠蠲薄徭賦去奇技滛巧損和璧隨珠不
見¶可欲使心不亂自然波清四海塵消九域農夫樂其
業餘糧栖於¶畝則和氣上通於天雖五星連珠兩曜合
璧未足多也珍祥下降<md:KR4h0024_SBCK_027-4b>¶於地雖鳳凰巢閣麒麟在郊未
足奇也或謂天之炯戒不足畏者¶則將上帝憑怒風雨
迷錯荒饉日甚無以濟下矣或謂人之窮乏¶不足恤者
則將齊甿沮志億兆攜離愁苦勢極無以奉上矣斯盖
<pb:KR4h0024_WYG_027-8b>
安危所繫禍福之源奈何朝廷曽不是察况今陛下受
命伊始敷¶政惟新卿士百寮華夷萬族莫不清耳以聽
刮目以視延頸企踵¶冀有所聞顒顒如也何可怠棄典
則坐孤其望哉¶
　　請崇學校疏　　　　　　　　韋嗣立¶
臣伏聞古先哲王立學官所以掌教國子以六德六行
六藝三教¶備而人道畢矣禮記曰化民成俗必由學乎
學之於人其用盖博¶故立太學以教於國設小學以化
<pb:KR4h0024_WYG_027-9a>
於邑王之諸子卿大夫士之子¶及國之俊選皆造焉八
嵗入小學十五入太學春秋教以禮樂冬¶夏教以詩書
是以教洽而化流行成而不悖故自天子至於庶人¶未
有不須學而成者也國家自永淳以來二十載餘國學
廢散胄¶子衰缺時輕儒學之官莫存章句之選貴門後
進競以僥倖昇班<md:KR4h0024_SBCK_027-5a>¶寒族常流復因陵替弛業考試之際
秀茂罕登驅之臨人何以從¶政又垂拱之後文明在辰
盛典鴻休日書月至因籍際㑹入仕尤¶多加以䜛邪兇
<pb:KR4h0024_WYG_027-9b>
黨來俊臣之屬妄執威權恣行枉酷陷正直之伍¶死亡
為憂道路以目人無固志罕有執不撓之懷徇至公之
節偷¶安苟免聊以卒嵗遂使綱領不振請託公行選舉
之曹彌長踰濫¶隨班少經術之士攝職多庸𤨏之才徒
以猛暴相誇罕能清惠自¶勗使海内黔首騷然不安賴
陛下憂勞頻有處分然革弊斯近此¶風尚餘州縣官寮
貪鄙未息而望事必循理俗致康寧求之於今¶不可得
也陛下誠能下明制發德音廣開庠序大敦學校三館
<pb:KR4h0024_WYG_027-10a>
生¶徒即令追集王公已下子弟不容别求仕進皆入國
學服膺訓典¶崇飾館廟尊尚儒師盛陳奠菜之儀宏敷
講説之㑹使士庶觀聽¶有所發揚𢎞奬道德於是乎在
則四海之内靡然向風延頸舉足¶咸知所向然後審持
衡鏡妙擇良能以之臨人寄之調俗則官無¶侵暴之政
人有安樂之心居人則相與樂業百姓則皆戀桑梓豈<md:KR4h0024_SBCK_027-5b>¶復憂其逃散而貧窶哉今天下户口亡逃過半租調減
耗國用不¶足治人之急尤切於兹故知務學之源豈惟
<pb:KR4h0024_WYG_027-10b>
潤身進德而已將以¶安人利國安可不務之哉¶
　　請崇國學疏　　　　　　　　李　絳¶
自三代哲王已降奄有天下者未嘗不崇建太學尊重
名儒習干¶戚羽籥之容盛樽爼揖讓之禮以興教化以
致太平天子親舉皇¶太子行齒胄之禮斯所以化成天
下也故記曰如欲化民成俗必¶由學乎當征討之急則
先武士丁治平之運則尚文德二柄相須¶百王不易故
漢光武於兵革之中投戈講藝魏太祖於擾攘之際¶崇
<pb:KR4h0024_WYG_027-11a>
立學校歴代之於儒道如此急也後漢儒學之盛太學
至有三¶萬人諷先聖之言酌當代之務鴻名碩德匡國
濟時未有不遊於¶太學以躋於顯位者也國家自高祖
初立闗中便修太學幷為功¶臣宗室子弟别立小學建
黌舍大加儒訓増置生徒各立愽贍鴻¶儒碩學盛於朝
列質疑應問酌古辨今咸徵經據並傳師法故朝<md:KR4h0024_SBCK_027-6a>¶廷無
不根之論蕃夷有慕義之名風教大成禮樂咸備貞觀
之理¶謂之太平至于開元中亦𢎞國學之制後覩儒道
<pb:KR4h0024_WYG_027-11b>
之盛故太學興¶廢從古及今皆興於理化之時廢於衰
亂之代所以俾風俗趨末¶而背本好虛而忘實盖由國
學廢講論之禮儒者靡師資之訓自¶是以降不本經義
不識君臣父子之道不知禮樂制度之方和氣¶不流悖
亂遂作其師氏之廢如是之害也今天下遭逢聖明蕩
除¶瑕穢前代所不能舉百王所不能行而陛下行之萬
方傾耳兆人¶企踵思望聖化希承德風而德盛道光闕
弦歌之雅詠政流化洽¶鮮儒學之高風頃自羯胡亂華
<pb:KR4h0024_WYG_027-12a>
乘輿避狄中夏凋耗生人流離儒¶碩解散國學毁廢生
徒無鼓篋之志愽士有倚席之譏馬廏園蔬¶殆恐及此
伏惟陛下挺超代之姿發振俗之令復崇太學重延碩¶
儒精選生徒奬寵愽士備徵天下名德專門之士増飾
學中屋室¶廚饌之制殿最講習之優劣彰明義訓之得
失明立科品使有懲¶勸拔萃出羣者縻之以祿廢業怠
教者寘之以刑自然儒雅日興<md:KR4h0024_SBCK_027-6b>¶典墳日重先王之道日
盛大學之訓日崇陛下垂拱明庭受釐清¶禁使師氏教
<pb:KR4h0024_WYG_027-12b>
德不獨美於周時橋門觀禮豈復謝於漢日伏希天¶造
特鑒愚言起兹廢墜𢎞於教化冀禆聖教以助皇風¶
　　請每十州分置御史巡案疏　　李　嶠¶
陛下創置右臺分巡天下察吏人善惡觀風俗得失斯
政途之綱¶紀禮法之準繩無以加也然猶有未折衷者
臣請試論之夫禁網¶尚疎法令宜簡簡則法易行而不
煩雜疎則所羅廣而無苛碎竊¶見垂拱二年諸道巡察
使所奏科目凡有四十四&KR2018;至於别准格¶敕令察訪者
<pb:KR4h0024_WYG_027-13a>
又有三十餘條而巡察使率是三月已後出都十一¶月
終奏事時限迫促簿書填委晝夜奔逐以赴限期而每
道所察¶文武官多至二千餘人少者一千已下皆須品
量才行褒貶得失¶欲令曲盡行能則皆不暇此非敢墮
職而慢於官也實才有限而¶力不及耳臣望量其功程
與其節制使器周於用力濟於時然後¶進退可以責成
得失可以精覈矣又曰今之所察但准漢之六條<md:KR4h0024_SBCK_027-7a>¶推而
廣之則無不包矣無為多張科目空費簿書且朝廷萬
<pb:KR4h0024_WYG_027-13b>
機非¶無事也幾事之動恒在四方是故冠盖相望郵驛
繼踵今巡使既¶出其外一州之事悉當委之則傳驛大
減矣然則御史之職故不¶可得閒自非分州統理無由
濟其繁務請大小相兼率州置御史¶一人以周年為限
使其親至屬縣或入閭里督察姦訛觀採風俗¶然後可
以求其實效課其成功若此法果行必大禆政化且御
史¶出持霜簡入奏天闕其於勵已自修奉職存憲比於
他吏可相百¶也若其案劾姦邪糾擿欺隱比於他吏可
<pb:KR4h0024_WYG_027-14a>
相十也陛下試用臣言¶妙擇賢能委之心膂假溫言以
制之陳賞罰以勸之則莫不盡力¶而効死矣何政事之
不理何禁令之不行何妖孽之敢興哉¶
　　諫太宗息兵罷役疏　　　　　徐賢妃¶
自貞觀以來二十有二載風雨調順年登嵗稔人無水
旱之弊國¶無飢饉之災昔漢武守文之常主猶登刻玉
之符齊桓小國之庸¶君尚圖泥金之望陛下推功損已
讓德不居億兆傾心猶闕告成<md:KR4h0024_SBCK_027-7b>¶之禮云亭佇謁未展升
<pb:KR4h0024_WYG_027-14b>
中之儀此之功德足以咀嚼百王網羅千¶代者矣然古
人有言雖休勿休良有以也守初保末聖哲罕兼是¶知
大業者易驕願陛下難之善始者難終願陛下易之竊
見頃年¶以來力役兼揔東有遼海之軍西有崐丘之役
士馬疲於甲胄舟¶車倦於轉輸且召募投戎去留懷死
生之痛因風阻浪往來有漂¶溺之危一夫力耕卒無數
十之獲一船致損則傾數百之糧是猶¶運有盡之農工
填無窮之巨浪圖未獲之他衆喪已成之我軍雖¶除兇
<pb:KR4h0024_WYG_027-15a>
伐暴有國常規然黷武翫兵先&KR0530;所戒昔秦皇幷吞六
國返¶速危亡之兆晉武奄有三方翻成覆敗之業豈非
矜功恃大棄德¶而輕邦圖利忘害肆情而縱欲遂使悠
悠六合雖廣不救其亡嗷¶嗷黎庶因弊以成其禍是知
地廣非常安之術人勞乃易亂之源¶願陛下布澤流仁
矜弊恤乏減行役之煩増湛露之惠妾又聞為¶政之本
貴在無為竊見土木之功不可兼遂北闕初建南營翠
㣲¶曽未逾時玉華創制雖復因山藉水非無架築之勞
<pb:KR4h0024_WYG_027-15b>
損之又損頗<md:KR4h0024_SBCK_027-8a>¶有工力之賞終以茅茨示約猶興木石之
疲假使和雇取人不無¶煩擾之弊是以卑宮菲食聖王
之所安金屋瑶臺驕主之為麗故¶有道之君以逸逸人
無道之君以樂樂身願陛下使之以時則力¶無竭矣用
而息之則人斯悦矣夫珍翫伎巧乃喪國之斧斤珠玉¶
錦繡實迷心之酖毒竊見服翫纎靡如變化於自然職
貢珍奇若¶神仙之所製雖馳華於季俗實敗素於淳風
是知漆器非延叛之¶方桀造之而人叛玉杯豈招亡之
<pb:KR4h0024_WYG_027-16a>
術紂用之而國亡方驗侈麗之¶源不可不遏作法於儉
猶恐其奢作法於奢何以制後伏惟陛下¶明鑒未形智
周無際窮奥祕於麟閣盡探賾於儒林千王治亂之¶蹤
百代安危之跡興衰禍福之數得失成敗之機故亦苞
吞心府¶之中循環目圍之内乃宸衷之久察無假一二
言焉唯恐知之非¶難行之不易志驕於業㤗體逸於時
安伏惟抑志裁心慎終如始¶削輕過以滋重德擇後是
以替前非則鴻名與日月無窮盛業與¶乾坤永泰<md:KR4h0024_SBCK_027-8b>¶矣
<pb:KR4h0024_WYG_027-16b>
　　諫孟春講武疏　　　　　　　王方慶¶
謹按禮記月令孟冬之月天子命將帥講武習射御角
力此乃三¶時務農一時講武以習射御角校材力盖王
者常事安不忘危之¶道也孟春之月不可講兵兵者甲
胄干戈之揔名兵金性刻木春¶盛德在木而舉金以害
盛德逆生氣孟春行冬令則水潦為敗雪¶霜大摯首種
不入蔡邕月令章句云太陰新休少陽尚㣲而行冬¶令
以遵水氣故水潦至而敗生物也雪霜大摯析陽者也
<pb:KR4h0024_WYG_027-17a>
太陰干¶時雨雪而霜故大傷首種首種謂宿麥以秋種
故謂之首種入收¶也春為沍寒所傷故至夏麥不成長
也今孟春講武是行冬令以¶陰政犯陽氣害發生之德
臣恐水潦敗物霜雪損稼夏麥不登無¶所收入也伏望
天恩不違時令至冬教習以順天道¶
　　請罷百姓西戍疎勒等四鎮疏　狄仁傑¶
臣聞天生四夷皆在先王封域之外故東距滄海西隔
流沙北横¶大漠南阻五嶺此天所以限夷狄而隔中外
<pb:KR4h0024_WYG_027-17b>
也自典籍所紀聲教<md:KR4h0024_SBCK_027-9a>¶所及三代不能至者國家盡兼之
矣此則今日之四境已逾於夏¶殷者也詩人矜薄伐於
太原美化行於江漢是則前代之遠裔而¶國家之域中
至前漢時匈奴無嵗不犯邉殺畧吏人後漢則西羌¶侵
軼漢中東寇三輔入河東上黨幾至洛陽由此言之則
陛下今¶日之土宇過於漢朝遠矣若其用武荒外邀功
絶域竭府庫之實¶以爭磽确不毛之地得其人不足以
増賦獲其土不可以耕織苟¶求冠帶遠夷之稱不務固
<pb:KR4h0024_WYG_027-18a>
本安人之術此秦皇漢武之所行非五¶帝三皇之事業
也若使越荒外以為限竭資財以騁欲非但不愛¶人力
亦所以失天心也昔始皇窮兵極武以求廣地男子不
得耕¶於野女子不得蠶於室長城之下死者如亂麻於
是天下潰叛漢¶武追高文之宿憤籍四帝之儲實於是
定朝鮮討西域平南越擊¶匈奴府庫空虛盜賊蜂起百
姓嫁妻賣子流離於道路者萬計末¶年覺悟息兵罷役
封丞相為富民侯故能為天所佑也昔人有言¶曰與覆
<pb:KR4h0024_WYG_027-18b>
車同軌者未嘗安此言雖小可以喻大近者國家頻嵗
出<md:KR4h0024_SBCK_027-9b>¶師所費滋廣西戍西鎮東戍安東調發日加百姓虛
弊開手西域¶事等石田費用不支有損無益轉輸靡絶
杼軸殆空越磧踰海分¶兵防守行役既久怨曠亦多昔
詩人云王事靡盬不能藝稷黍豈¶不懷歸畏此罪罟念
彼征人涕零如雨此則前代怨思之辭也上¶不是恤則
政不行而邪氣作邪氣作則蟲螟生而水旱起若此雖¶
禱祀百神不能調陰陽矣方今闗東饑饉蜀漢逃亡江
<pb:KR4h0024_WYG_027-19a>
淮已南徵¶求不息人不復業則相率為盜本根一摇憂
患不淺其所以然者¶皆為遠戍方外以竭中國爭蠻貊
不毛之地乖子育蒼生之道也¶昔漢元納賈捐之之謀
而罷朱崖郡宣帝用魏相之䇿而棄車師¶之田豈不欲
慕尚虛名盖憚勞人力也近貞觀年中尅平九姓𠕋¶李
思摩為可汗使統諸部者盖以夷狄叛則伐之降則撫
之得推¶亡固存之義無遠戍勞人之役此則近日之令
典綏邉之故事竊¶見阿史那斛瑟羅陰山貴種代雄沙
<pb:KR4h0024_WYG_027-19b>
漠若委之四鎮使統諸蕃封¶為可汗遣禦冦患則國家
有繼絶之美荒外無轉輸之役如臣所<md:KR4h0024_SBCK_027-10a>¶見請捐四鎮以
肥中國罷安東以實遼西省軍費於遠方幷甲兵¶於塞
上則恒代之鎮重而邉州之備實矣况綏撫夷狄盖防
其越¶逸苟無侵侮之患則可矣何必窮其窟穴與螻蟻
計校長短哉且¶王者外寧必有内憂盖為不勤修政故
也伏惟陛下棄之度外無¶以絶域未平為念但當勑邉
兵謹守備蓄鋭以待敵待其自致然¶後擊之此李牧所
<pb:KR4h0024_WYG_027-20a>
以制匈奴也當今所要者莫若令邉城警守備¶遠斥候
聚軍實蓄威武以逸待勞則戰士力倍以主禦客則我
得¶其便堅壁清野則寇無所得自然賊深入必有顛躓
之慮淺入必¶無獲虜之益如此數年可使二虜不擊而
服矣¶
　　諫𤣥宗不令突厥入仗馳射疏　呂　向¶
臣聞鴟梟不鳴未為瑞鳥猛虎雖伏豈齊仁獸是由醜
性毒行久¶務常積故也今夫突厥者正與此類安忍殘
<pb:KR4h0024_WYG_027-20b>
賊莫顧君親陛下持¶武義臨之脩文德來之既慴威靈
又沐聲教以力以勢不得不庭¶故稽顙稱臣奔命遣使
陛下乃能収其傾效雜以從官赴封禪之<md:KR4h0024_SBCK_027-10b>¶禮㕘玉帛之
㑹此德業自盛固不可名焉因復詔許侍遊召入禁¶仗
仰英姿之四照送神藝之百發恩意俱極誠無得喻焉
乃更賜¶以馳逐使操弓矢競飛鏃於前同獲獸之樂是
屑畧大過未敢取¶也雖聖胷豁達與物無猜而愚臣徘
徊與時加慄儻此等各懷犬¶吠交肆盜憎荆卿詭動何
<pb:KR4h0024_WYG_027-21a>
羅竊至蹔逼嚴蹕稍冐清塵悔將何及¶
　　諫造大像疏　　　　　　　　狄仁傑¶
臣聞為政之本必先人事陛下矜羣生迷謬溺喪無歸
欲令像教¶兼行覩相生善非為塔廟必欲崇奢豈令僧
尼皆須檀施得栰尚¶捨而况其餘今之伽藍制過宮闕
窮奢極壯畫繢盡工寶珠殫於¶綴飾瓌材竭於輪奐功
不使鬼必在役人物不天來終須地出不¶損百姓將何
以求生之有時用之無度編户所奉恒苦不充痛切¶肌
<pb:KR4h0024_WYG_027-21b>
膚不辭箠楚遊僧一説矯陳禍福翦髪解衣仍慙其少
亦有離¶間骨肉事均路人身自納妻謂無彼我背託佛
法詿誤生人里陌¶動有經坊闤闠亦立精舍化誘倍急
切於官徵法事所須嚴於制<md:KR4h0024_SBCK_027-11a>¶敕膏腴美業倍取其多水
碾莊園數亦非少逃丁避罪倂集法門¶無名之僧凡有
幾萬都下撿括已得數千且一夫不耕猶受其弊¶浮食
者衆又劫人財臣每思惟實所悲痛徃在江表像法盛
興梁¶武簡文捨施無限及其三淮沸浪五嶺騰煙列刹
<pb:KR4h0024_WYG_027-22a>
盈衢無救危亡¶之禍緇黄蔽路豈有勤王之師比年已
來風塵屢擾水旱不節征¶役稍繁家業先空瘡痍未復
時興工役力所未堪伏惟聖朝功德¶無量何必要營大
像而以勞費為名雖歛僧錢百未支一尊容既¶廣不可
露居覆以百層尚憂未徧自餘廊廡不得全無又云不
損¶國財不傷百姓以此事主何謂盡忠臣今思惟兼採
衆議咸以為¶如來設教以慈悲為主下濟羣品應是本
心豈欲勞人以存虛飾¶當今有事邉境未寧宜寛征鎮
<pb:KR4h0024_WYG_027-22b>
之徭省不急之費設令雇作皆以¶利趨既失田時自然
棄本今不樹稼來嵗必飢役在其中難以取¶給況無官
助義無得成若費官財又盡人力一隅有難將何救之¶
　　諫造金仙玉真二觀疏　　　　辛替否<md:KR4h0024_SBCK_027-11b>¶臣嘗以為古之用度不時爵賞不當破家亡國者口説
不如身逢¶耳聞不如眼見臣請以有唐以來理國之得
失陛下之所眼見者¶以言之惟陛下審之聽之擇善而
從之則萬嵗之業自可致矣何¶憂乎黎庶之不康福祚
<pb:KR4h0024_WYG_027-23a>
之不永伏以太宗文武聖皇帝陛下之祖¶撥亂反正開
階立極得至理之體設簡要之方省其官清其吏舉¶天
下職司無一虛授用天下財帛無一枉費賞必俟功官
必得雋¶所為無不成所征無不尅不多造寺觀而福德
自至不多度僧尼¶而殃咎自滅道含乎天地德通乎神
明故天地憐之神明祐之陰¶陽不&KR0317;風雨合度四人樂
其業五穀遂其成腐粟爛帛填街委巷¶千里萬里貢賦
于郊九夷百蠻歸欵于闕自古有帝皇已來未有¶若斯
<pb:KR4h0024_WYG_027-23b>
之神聖者也故得享國久長多歴年祀陛下何不取而
則之¶中宗孝和皇帝陛下之兄居先人之業忽先人之
化不取賢良之¶言徒恣子女之意官爵非擇虛食祿者
數千人封建無功妄食土¶者百餘户造寺不止枉費財
者數百億度人不休免租庸者數十<md:KR4h0024_SBCK_027-12a>¶萬是使國家所出
加數倍所入減數倍倉不停本嵗之儲庫不貯¶一時之
帛所惡者逐逐多忠良所愛者賞賞多䜛慝朋佞喋喋
交¶相傾動容身不為於朝廷保位皆由於黨附奪百姓
<pb:KR4h0024_WYG_027-24a>
之食以養殘¶兇剥萬人之衣以塗土木於是人怨神怒
衆叛親離水旱不調疾¶疫屢起遠近殊論公私罄然五
六年閒至于禍變享國不永受終¶于兇婦人寺舍不能
保其身僧尼不能護妻子取譏萬代見笑四¶夷此陛下
之所眼見也何不除而改之依太宗之理國則百官以¶
理百姓無憂故太山之安立可致矣依中宗之理國則
萬人以怨¶百事不寧故累卵之危立可待矣頃自夏以
來霪雨不解穀荒于¶壟麥爛于場入秋已來亢旱成災
<pb:KR4h0024_WYG_027-24b>
苗而不實霜損蟲暴草菜枯黄¶下人咨嗟未知賙賑而
營寺造觀日繼于時檢校試官充臺溢署¶伏惟陛下愛
兩女為造兩觀燒瓦運木載土填坑道路流言皆云¶計
用錢百餘萬貫惟陛下聖人也無所不知陛下明君也
無所不¶見既知且見知倉有幾年之儲庫有幾年之帛
知百姓之間可存<md:KR4h0024_SBCK_027-12b>¶活乎三邉之士可轉輸乎當今發一
卒以禦邉陲追一兵以衛社¶稷多無衣食皆帶飢寒賞
賜之間逈無所出軍旅驟敗莫不由斯¶而乃以百萬貫
<pb:KR4h0024_WYG_027-25a>
錢造無用之觀以賈六合之怨乎以違萬人之心¶乎伏
惟陛下族阿韋之家而不改阿韋之亂政忍棄太宗之
理本¶不忍棄中宗之亂階忍棄太宗久長之謀不忍棄
中宗短促之計¶陛下又何以繼祖宗親萬國昔陛下與
皇太子在阿韋之時見亡¶是懼常切齒於羣兇今貴為
天子富有海内而不改排羣兇之事¶臣恐復有切齒於
陛下者也陛下又何以羣兇而誅之臣徃見明¶勑自今
已後一依貞觀故事且貞觀之時豈有今日之造寺營
<pb:KR4h0024_WYG_027-25b>
觀¶加僧尼道士益無用之官行不急之務而亂政者也
臣以為棄其¶言而不行其信慕其善而不遷其惡陛下
又何以刑於四海徃者¶和帝之憐悖逆也為姦人之所
誤宗晉卿勸為第宅趙履溫勸為¶園亭損數百家之居
侵數百家之地工徒斲而未息義兵紛以交¶馳卒使亭
不得遊宅不得坐信邪佞之説成骨肉之刑此陛下之<md:KR4h0024_SBCK_027-13a>¶所眼見也今兹造觀臣必知非陛下公主之本意得無
有趙履溫¶之徒將勸為之冀誤其骨肉不可不明察也
<pb:KR4h0024_WYG_027-26a>
臣聞出家修道者不¶干預於人事專清其身心以虛泊
為髙以無為為妙依兩巻老子¶視一軀天尊無欲無營
不損不害何必璇臺玉樹寶像珍龕使人¶困窮然後為
道哉且舊觀足可歸依無造無營以取窮竭若此行¶之
三年國不富人不安朝廷不清陛下不樂則臣請殺身
於朝以¶令天下言事者伏惟陛下行非常之惠權停兩
觀以俟豐年以兩¶觀之財為公主施貧窮填府庫則公
主之福德無窮矣不然臣恐¶下人怨望不減於前朝矣
<pb:KR4h0024_WYG_027-26b>
前朝之時賢愚知其必敗人雖有口而¶不敢言言未發
聲禍將及矣韋月將受誅於丹徼燕欽融見殺於¶紫庭
此人皆不惜其身而納忠於主身既死矣主亦危矣故
先朝¶誅之陛下賞之是陛下知直言之士有裨於國臣
今直言亦先朝¶直言之人也惟陛下察之¶
　　諫税闗市疏　　　　　　　　崔　融<md:KR4h0024_SBCK_027-13b>¶伏見有司請税闗市事條不限工商但是行人盡税者
臣謹按周¶禮九賦其七曰闗市之賦竊惟市縱繁巧闗
<pb:KR4h0024_WYG_027-27a>
通末遊欲令此徒止¶抑所以咸増賦税臣謹商度今古
料量家國竊將為不可税謹條¶事跡如左伏惟聖㫖擇
焉徃古之時醇樸未散公田籍而不税闗¶防譏而不征
中代已來澆風驟進桑麻疲弊稼穡辛勤於是各徇¶通
財爭趨作巧求徑捷之速忘嵗計之餘遂使田業日荒
倉廩不¶積蠶織休廢弊溫闕如飢寒猥臻亂離斯瘼先
王懲其若此所以¶變古隨時依本者恒科占末者増税
夫闗市之税者謂市及國門¶闗門者也惟歛出入之商
<pb:KR4h0024_WYG_027-27b>
賈不税來徃之行人今若不論商人通¶取諸色事不師
古法乃任情悠悠末代於何瞻仰濟濟聖朝自取¶嗤笑
雖欲憲章姬典乃是違背周官臣知其不可者一也臣
謹按¶易繫稱庖羲氏没神農氏作日中為市致天下之
人聚天下之貨¶交易而退各得其所班志亦云財者帝
王聚人守位養成羣生奉¶順天德治國安人之本也士
農工商四人有業學以居位曰士闢<md:KR4h0024_SBCK_027-14a>¶土殖穀曰農作巧
成器曰工通財鬻貨曰商聖王量能授事四人¶陳力受
<pb:KR4h0024_WYG_027-28a>
職然則四人各業久矣今復安得動而摇之蕭何又云
人¶情一定不可復動班固又云曹參相齊齊國安集大
稱賢相參去¶屬其後相曰以齊獄市為寄慎勿擾也後
相曰理無大於此者乎¶參曰不然夫獄市者所以幷容
也今若擾之姦人安所容乎吾是¶以先之夫獄市兼受
善惡若窮極姦人無所容竄久且為亂秦人¶極刑而天
下叛孝武峻法而刑獄繁此其效也老子曰我無為而¶
人自化我好靜而人自正參欲以道化其本不欲擾其
<pb:KR4h0024_WYG_027-28b>
末臣知其¶不可者二也四海之廣九州之雜闗必據險
路市必憑要津若乃¶富商大賈豪宗惡少輕死重義結
黨連羣喑嗚則彎弓睚眦則挺¶劍小有失意且猶如此
一朝變法定是相驚乘兹困窮或致搔動¶便恐南走越
北走胡非唯流逬齊人亦自攪亂殊俗又如邉徼之¶地
寇賊為鄰興胡之旅嵗月相繼儻因科賦致有猜疑一
從散亡¶何以制禁求利雖切為害方深而有司上言不
識大體徒欲益帑<md:KR4h0024_SBCK_027-14b>¶蔵助軍國殊不知軍國益擾帑蔵愈
<pb:KR4h0024_WYG_027-29a>
空臣知其不可者三也孟軻¶又云古之為闗也將以禦
暴今之為闗也將以為暴今行者皆税¶本末同流且如
天下諸津舟航所聚旁通巴漢前指閩越七澤十¶藪三
江五湖控引河洛兼包淮海𢎞舸巨艦千軸萬艘交貿
徃還¶憧憧永日今若江津河口置鋪納税則檢覆檢覆
則遲留此津纔¶過彼鋪復止非唯國家税錢更遭主司
僦賂船有大小載有多少¶量物而税觸途淹久統論一
日之中未過十分之一因此擁滯必¶致吁嗟一朝失利
<pb:KR4h0024_WYG_027-29b>
則萬商廢業萬商廢業則人不聊生其間或有¶輕訬任
俠之徒斬龍刺蛟之黨鄱陽暴虐之客富平悍壯之夫
居¶則蔵鏹出便竦劍加之以重税因之以威脅一旦獸
窮則摶鳥窮則攫執事¶者復何以安之哉臣知其不可
者四也五帝之初不可詳已三王¶之後厥有著云秦漢
相承典章大備至如闗市之税史籍有文秦¶政以雄圖
武力捨之而不用也漢武以霸畧英姿棄之而勿取也¶
何則闗為禦暴之所市為聚人之地税市則人散税闗
<pb:KR4h0024_WYG_027-30a>
則暴興暴<md:KR4h0024_SBCK_027-15a>¶興則起異圖人散則懷不軌夫人心莫不背
善而樂禍易動而難¶安一市不安則天下之市心摇矣
一闗不安則天下之闗心動矣¶況澆風久扇變法為難
徒欲禁末遊規小利豈知失𤣥黙亂大倫¶魏晉眇小齊
隋齷齪亦所謂不行斯道者也臣知其不可者五也¶今
之所以税闗市者何也豈不以國用不足邉寇為虞一
行斯術¶冀有殷贍然也㣲臣敢借前箸以籌之伏惟陛
下當聖期御𤣥籙¶沉璧于洛刻石于嵩鑄寶鼎以窮姦
<pb:KR4h0024_WYG_027-30b>
坐明堂而布政神化廣洽至¶德潜通東夷蹔驚應時平
殄南蠻纔動計日歸降西域五十餘國¶廣輪一萬餘里
城堡清夷亭候靜謐比為患者惟苦二蕃今吐蕃¶請命
邉事不起即目雖尚屯兵久後終成弛柝獨有黙啜假
息孤¶恩惡貫禍盈覆亡不暇征役日已省矣繁費日已
稀矣然猶下明¶制遵大樸愛人力惜人財王侯舊封妃
主新禮所有支料咸令削¶減此陛下以躬率先堯舜之
用心也且闗中河北水旱數年諸處¶逃亡今始安輯儻
<pb:KR4h0024_WYG_027-31a>
加重税或慮相驚況承平嵗積薄賦日久俗荷<md:KR4h0024_SBCK_027-15b>¶深恩人
知自樂卒有變法必多生怨生怨則驚擾驚擾則不安
中¶既不安外何能禦文王曰帝王富其人霸主富其地
理國若不足¶亂國若有餘古人有言帝王蔵於天下諸
侯蔵於百姓農夫蔵於¶庾商賈蔵於篋惟陛下詳之必
若師興有費國儲多窘即請倍筭¶商客加斂平人如此
則國保富強人免憂懼天下幸甚臣知其不¶可者六也
陛下留神繫表屬想政源冒兹炎熾早朝晏坐一日二
<pb:KR4h0024_WYG_027-31b>
日機務不遺先天後天靈心密應時政得失小子何知
卒陳瞽辭¶伏紙惶懾¶
　　請追癸巳日詔疏　　　　　　羅　¶隠
嵗貢賤臣隠既以文不得意且抱犬馬之疾於長安夏
五月京畿¶旱癸巳日聞詔大京兆用器水鑪香蒲蕭絳
幡輩致於坊市門將¶所以用舊法而召雨也臣踴起病
榻間以為明天子憂人雖舜禹¶不如是之勤幸甚幸甚
臣又聞水旱與天地同出苟時或然不可¶以倉卒除去
<pb:KR4h0024_WYG_027-32a>
今秦地旱已逾月矣而陛下禱祠亦以頻矣天之髙<md:KR4h0024_SBCK_027-16a>¶地
之厚五嶽之緜亘四瀆之宏遠陛下命百執事啓祈外
何嘗不¶以心祝之雖莖槁苗乾而百姓不怨嗟者其感
陛下之誠深也今¶以蒲蕭輩為請者豈陛下為其靈於
嶽瀆者乎夫嶽瀆視陛下之¶公輔裂陛下之土田苟陛
下憂則嶽瀆亦宜憂矣受祭據封者尚¶未能為陛下出
力彼蒲蕭輩復何足以動天臣為陛下不取也臣¶又聞
天之有雨澤猶陛下有渥恩雨澤可以委曲干之則陛
<pb:KR4h0024_WYG_027-32b>
下渥¶恩亦可以委曲干之矣臣聞天子有左右史將所
以記事記言然¶後付太史氏臣必恐其得以容易編牘
今冒死請追癸巳日詔苟¶若陛下落十六聖之教訓雖
五種栖野而百姓不暇掇豈蒲蕭輩¶之所及乎昔殷湯
之代臣不以旱為災仁聖之君在上也今旱未¶及殷代
而陛下憂已過矣臣請因旱以賀萬姓俾其知陛下心¶
　
　唐文粹巻二十七<md:KR4h0024_SBCK_027-16b>¶<md:KR4h0024_SBCK_028-1a>¶
<pb:KR4h0024_WYG_028-1a>
欽定四庫全書
　唐文粹巻二十八¶
　　　　　　　　　　　　　宋　姚鉉　編¶
　
