# -*- mode: mandoku-view -*-
#+TITLE: 唐文粹
#+DATE: 2015-09-23 10:31:56
#+PROPERTY: JUAN 8


　古賦辛(總七首/)¶
　　　古器三¶
　　　　霜鍾賦(喬潭/)
　　　　欹器賦(李徳裕/)¶
　　　　砥石賦(劉禹錫/)
<pb:KR4h0024_WYG_008-1b>
　　　物景二¶
　　　　晚晴賦(杜牧/)
　　　　秋聲賦(劉禹錫/)¶
　　　決疑二¶
　　　　問大鈞賦(劉禹錫/)
　　　　何卜賦¶
　　霜鍾賦(并序/)　　　　　　　　喬　潭¶
南陽豐山有九鍾焉霜降則鳴潭叨遇達奚公擢甲科
<pb:KR4h0024_WYG_008-2a>
然則南陽¶即公隱居之舊地為此賦以廣知音焉¶
豐山之峯巉嵒積翠之石森爽冒寒之松上無飛鳥下
無人蹤何<md:KR4h0024_SBCK_008-1b>¶杳杳以靜謐有天然之古鍾兩欒神資九乳
靈化寧失制於侈弇¶豈遺音於窕槬每虛氣以自得常
宿懸以警下動於耳而藏於心¶必髙秋之凉夜於是泬
寥兮日暮而天晶蕭瑟兮霜落而風清爽¶氣無眹潛來
滿盈跳然復出鏗爾有聲信不擊而不考能大鳴而¶小
鳴始則含糊擁鬱旋復充詘若往若還徘徊其間爾其
<pb:KR4h0024_WYG_008-2b>
舒肆奔¶放長欒遠暢乍浮空以紆餘更觸物而瀏亮入
林蕭蕭在水湯湯¶泛濫小瀨聮綿疎篁夜鶴怨兮彌苦
寒猨悲兮更長餘韻舂容隨¶風悠揚繞於洞庭浮於瀟
湘梧楸紛以離披蒹葭䬃其蒼蒼及夫¶夜以艾兮彌靜
山無人兮月冷初肅肅以自凄復琅琅而虛警其¶動愈
出其來甚徐合於元化遊於太虚轉遠而盡誰知所如
聊獨¶立以傾聴惘若失乎躊躇聴不及想以存其餘方
其寒氣曉集鏘¶然應急發越林巒周流井邑前聲未盡
<pb:KR4h0024_WYG_008-3a>
後韻相及羇臣之空館屢¶來思婦之髙樓徧入無不倀
然驚夢戱欷掩泣夫鍾之應霜也應¶以無心士之知己
也貴知其音不鼔而鳴者其聲遠不言而信者<md:KR4h0024_SBCK_008-2a>¶其分深
故自然之聲無假於煩手特達之分不資於滕口吾欲
徴¶華鍾喻良友懷音淵黙藏器虚受可以適南陽待清
霜之一扣系¶曰風籟起兮喧長薄霜鍾鳴兮動哀壑合
大塊兮聲無作雖有聞¶兮常寂寞¶
　　欹器賦(并序/)　　　　　　　李德裕
<pb:KR4h0024_WYG_008-3b>
癸丑歲余時在中樞丞相路公見遺欹器贈以古人之
物永懷君¶子之心嘗欲報以辭賦屬力小任重朝夕盡
瘁固未暇於體物今¶者公已殁世余又放逐忽覩兹器
悽然懷舊因追為此賦置公之¶靈筵¶
昔周道砥平既安且寧赫赫公旦配德阿衡謂難守者
成難持者¶盈始作兹器告于神明至仲尼憲文武之道
思周公之德入太廟¶而觀器見遺法而歎息且曰月滿
而虧日盈則昃彼天道之常然¶欲久盛而焉得乃沃水
<pb:KR4h0024_WYG_008-4a>
於器俯察要終挹彼注兹授之若沖虚則¶臲卼似君子
之困䝉中則端平如君子之中庸滿則傾跌霆流電<md:KR4h0024_SBCK_008-2b>¶發
器如隄隤水若河決非神鼎之自盈異衢樽之不竭蓋
欲表人¶道之隆替明百事之有節然兹器也不以中而
自藏不以跌而自¶傷其過也如彼薄蝕其更也浸彼輝
光得其道者居則念於豐蔀¶動乃思於謙受顔既復而
不逺惠屢黜而何咎知任重之力及悟¶物盈之難久雖
神道之無形常慘然於前後昔與君子同秉國鈞¶公得
<pb:KR4h0024_WYG_008-4b>
之為賢相余失之為放臣覩遺物而猶在懷舊好而悲
辛¶欲克己以復禮永報徳於仁人¶
　　砥石賦(并序/)　　　　　　　　劉禹錫¶
南方氣泄而雨滛地慝而傷物媪神噫濕渝色壞味雖
金之堅亦¶失恒性始余有佩刀甚良至是澁不可拔剖
其室乃出遡陽眇眡¶傳刃䝉脊鱗然如痏痂如黑子如
青蠅之惡鋭氣中錮猶人被病¶然客有聞焉裒密石以
遺予沃之草映雜以鳥膏切劘下上直質¶焯見躊躇四
<pb:KR4h0024_WYG_008-5a>
顧逌爾謝客微子之貽幾喪吾寶客曰吾聞諸梅福¶曰
爵禄者天下之砥石也髙皇帝所以礪世磨鈍有是耶
余退感<md:KR4h0024_SBCK_008-3a>¶其言作砥石賦¶
我有利金兮以利為佩遭土卑而慝作雄鋩為之潛晦
如景昏而¶蝕既兮與肌漆而為癘顧秋蓬之不可刜兮
尚可遊乎髖髀之外¶利物䝉蔽材人惆悵俾百汰之至
精蟠一檢而多恙豈害氣之獨¶然兮将久不試而然彼
屠者之刀兮獵者之鋋不灌不淬兮糅錯¶銜鈆日鼓月
<pb:KR4h0024_WYG_008-5b>
揮兮刲腴擊鮮睨熣&KR1841;以耀芒蓊淫夷而騰羶豈不¶以
涉暑而䝉沴兮鼎用之而成妍有客自東遺余越砥圭
形石質¶蒼色膩理剗其鱗皴滑以滫瀡如衣澣垢如鼎
出否霧盡披天萍¶開見水拭寒焰以破眥擊清音而振
耳故態復還寶心再起既賦¶形而終用一䝉垢焉何恥
感利鈍之有時兮寄雄心於瞪視嗟乎¶石以砥焉化鈍
為利法以砥焉化愚為智武王得之商俗以厚髙¶帝得
之傑材奔走得既有自失豈無因漢氏已還三光景分
<pb:KR4h0024_WYG_008-6a>
隨道¶闊狹用之得人五百餘年唐風始振懸乎天砥以
礱兆民播生在¶天成器在君天為人君君為人天安有
執礪世之具而患乎無賢<md:KR4h0024_SBCK_008-3b>¶歟¶
　　晚晴賦(并序/)　　　　　　　　杜　牧¶
秋日晚晴樊川子目于郊園見大者小者有狀類者故
書賦云¶
雨晴秋容新沐兮忻遶園而細履面平地之清空兮紫
閣青横逺¶來照水如髙堂之上見羅幕兮垂乎鏡裏木
<pb:KR4h0024_WYG_008-6b>
勢黨伍兮行者如迎¶偃者如醉髙者如達低者如跂松
數十株切切交峙如冠劒大臣¶國有急難庭立而議竹
林外裹兮十萬丈夫甲刃摐摐密陣而環¶侍豈負軍令
之不敢囂兮何意氣之嚴毅復引舟于深灣忽八九¶之
紅芰姹然如婦斂然如女墮蘂黦顔似見放棄白鷺潛
來兮邈¶風標之公子窺此美人兮如慕悦其容媚雜花
差於岸側兮絳緑¶黄紫格頑色賤兮或妾或婢閒草甚
多叢者束兮靡者杳兮仰風¶獵日如立如笑兮千千萬
<pb:KR4h0024_WYG_008-7a>
萬之容兮不可得而状也若予者則謂¶何如倒冠落珮
兮與世闊踈敖敖休休兮真狥其愚而隠居者乎¶
　　秋聲賦(并序/)　　　　　　　　劉禹錫<md:KR4h0024_SBCK_008-4a>¶相國中山公賦秋聲以屬天官太常伯唱和俱絶皆得
時道行之¶餘興猶動光陰之歎況伊鬱老病者乎吟之
斐然以寄孤憤¶
碧天如水兮窅窅悠悠百蟲迎暮兮萬葉吟秋欲辭林
而蕭䬃潛¶命侣以啁啾送将歸兮臨水非吾土兮登樓
<pb:KR4h0024_WYG_008-7b>
晚枝多露蟬之思夕¶草起寒螿之愁至若松竹含韻梧
楸早脱驚綺疏之晚吹墜碧砌¶之涼月念塞外之征行
顧閨中之騷屑夜蛩鳴兮機杼促朔鴈叫¶兮音書絶逺
杵續兮何泠泠虛室靜兮空切切如吟如嘯非竹非¶絲
合自然之宫徵動終歲之别離廢井苔合荒園露滋草
蒼蒼兮¶人寂寂樹槭槭兮蟲伊伊則有安石風流巨源
多可平六符而佐¶主施九品而自我猶復感陰蟲之鳴
軒歎涼葉之初墮異宋玉之¶悲傷覺潘郎之么麽嗟乎
<pb:KR4h0024_WYG_008-8a>
驥伏櫪而已老鷹在鞲而有情聆朔風¶而心動盼天籟
而神驚力将痑兮足受紲猶奮迅于秋聲¶
　　問大鈞賦(并序/)¶　　　　　　　劉禹錫
始余失臺郎為刺史又貶州司馬俟罪朗州三見閏月
人咸曰數<md:KR4h0024_SBCK_008-4b>¶之極理當遷焉因作謫九年賦以自廣是歲
臘月詔追明年自闕下重領連山郡印綬咸曰美惡周
必復第行無恤歲杪其復乎居五年不得調歲二月有
事于社前一日致齋孤居慮靜滯念欻起伊人理之不
<pb:KR4h0024_WYG_008-8b>
可以曉也将質諸神乎謹貢誠馳精敢問大鈞其夕有
遇寤而次第其辭以為賦
圓方相涵兮浩其無垠窅㝠翕闢兮三辰以騰振孰主
張是兮有工其神迎隨不見兮强名之曰大鈞欹以臨
下兮巍乎雄尊天為獨陽髙不可問工居其中與人差
近身執其權心平其運循名想像或可以訊曰嘻䝉之
未生其猶泥爾落乎埏埴唯鈞所指忽然為人為幸大
矣工賦其形七情與俱嗇智不授卑(去/聲)之以愚坦坦之
<pb:KR4h0024_WYG_008-9a>
衢萬人所趨䝉一布武化為畏途人或譽(平/聲)之百説徒
虛人或排之半言有餘物壯則老乃唯其常否終則傾
亦不可長老先期而驟至兮否踰數而叵量雖一夫不
獲兮亦大化之攸病謹薦誠上問兮俛伏以聴是夕寐
熟夢遊乎無何之鄉抗陛級乎重宵兮異人間之景光
中有威神巾金甲而煒煌命之使前兮其音琅琅¶曰吾
大化之一工也居上臨下無其不平汝今有辭吾一以
聴播¶形肖貌生類積億橐籥圈匡鎔鍊消息我之司智
<pb:KR4h0024_WYG_008-9b>
初不爾嗇不守¶以愚覆為汝賊既賦汝形輔之聰明盍
求世師資適攸宜胡然抗¶心遐想前烈倚梯青冥舉足
斯跌韜爾智斧無為自伐鑿竅太繁¶天和乃洩利逕前
誘多逢覆轍名腸内煎外火非熱今哀汝窮将¶厚汝愚
剔去剛健納之柔濡塞前竅之傷痍兮招太和而興居
貰¶以待人兮急以自拘道存邃奥無示四隅軌物之勢
不作兮見傷¶之機自無汝不善用吾焉嗇乎且夫貞而
騰氣者膴膴健而垂精¶者昊昊我居其中猶輪是蹈以
<pb:KR4h0024_WYG_008-10a>
不息為體以日新為道倮鱗蜚走¶灌莽苞皁乃牙乃甲
乃殈乃剖陽榮陰悴生濡死藁各乗氣化不¶以意造賦
大運兮無有淑惡彼多方兮自生醜好爾奚不德余以¶
驟壯姑尤我以速老耶觀汝百為又或不然赤子哇哇
急其能言¶亦既名物幾時蹁躚春耕其邱投種之日釋
耒而歎何時實粟望<md:KR4h0024_SBCK_008-5a>¶所未至謂余舒舒欲其久留謂我
瞥如我一子二誰之曲歟彼蒹¶葭之蒼蒼兮霜霰苦而
中堅松竹之皸皴索籜兮不若榯筍之可¶憐納材葦而
<pb:KR4h0024_WYG_008-10b>
構明堂固容消而力完楊且之晳兮不可以常然當¶錫
爾以老成蒼眉皓髯山立時行去敵氣與矜色兮噤危
言以端¶誠俾人望之侮黷不生爾之所得孰與壯多不
善處老問余而何¶授受而迴蘧蘧形開嚮之威神孰為
來哉乃遽衣促盥端慮滌想¶委珮低簪持簿叩顙而言
曰楚臣天問不詶今臣遇幸一獻三售¶始厚以愚終期
以壽忘上問之罪濯已然之咎心增故術腸飽新¶授馳
神清𤣥拜手稽首
<pb:KR4h0024_WYG_008-11a>
　　何卜賦¶　　　　　　　　　　劉禹錫
余既幻惑力命之説兮身久放而愈疑心回穴其莫曉
兮将取質¶夫東龜楚人俗巫而好術兮叟有鬻卜而來
思乃招而訊之曰嘻¶人莫不塞有時而通伊我兮久而
愈窮人莫不病有時而間伊我¶兮久而滋蔓吾聞人肖
五行動止有則四時轉續變於所極一歲<md:KR4h0024_SBCK_008-5b>¶之旱人斯具
舟三月之熱人斯具裘極必反焉其猶合符子首圓¶而
足方予腹陰而背陽胡形象之有肖而變化之殊常經
<pb:KR4h0024_WYG_008-11b>
曰剥極¶則賁居賁而未嘗剥者其誰否極受泰居否而
未嘗泰者又其誰¶鶴胡不截鳬胡不禆䕫何罰而踸踔
蚿何功而扶持紛紜恣睢交¶作舛馳似與似奪似信似
欺孰主張之問于子龜卜者曰招我以¶粗問我以微有
天下之是非有仁人之是非在此為美兮在彼為¶蚩或
昔而成或今而虧君問曷由主張其時時乎時乎去不
可邀¶來不可逃淹兮孰捨操堇之毒豕苓雞首之賤毛
各於其時而伯¶(音/霸)其曹屠龍之伎非曰不偉時無所用
<pb:KR4h0024_WYG_008-12a>
莫若履狶作俑之工非曰¶可珍時有所用貴于斵輪絡
首縻足兮驥不能跬前無所阻兮跛¶鼈千里同涉于川
其時在風㳂者之吉泝者之凶同蓺于野其時¶在澤伊
穜之利乃穋之厄故曰是耶非耶主耶時耶諒淑惡之
同¶出兮顧所丁之若何夫如是得非我美失非我恥其
去曷思其來¶曷期姑蹈常而俟之夫何卜為言訖執龜
而起予退而作何卜賦<md:KR4h0024_SBCK_008-6a>¶於是蹈道之心一而俟時之志
堅内視羣疑猶氷釋然
<pb:KR4h0024_WYG_008-12b>
　
　
　
　
　
　
　
　唐文粹巻八¶
<md:KR4h0024_SBCK_009-1a>¶
<pb:KR4h0024_WYG_009-1a>
欽定四庫全書
　唐文粹巻九¶
　　　　　　　　　　　　　宋　姚鉉　編¶
　
