# -*- mode: mandoku-view; -*-
#+TITLE: 唐文粹
#+DATE: 2015-09-11 21:27:11.629811
#+PROPERTY: ID KR4h0024
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 8
#+PROPERTY: FILE SB04n0194-008唐文粹-卷第八.
<pb:KR4h0024_SBCK_008-1a>¶
重校正唐文粹卷第八¶
　　　　　　　　　　　　吳興姚　鉉　纂¶
　古賦辛(揔七首)¶
　　古器三¶
　　　霜鍾賦(喬潭)欹器賦(李德&KR0073;)¶
　　　砥石賦(劉禹錫)¶
　　物景二¶
　　　晩晴賦(杜牧)秋聲賦(劉禹錫)¶
　　決疑二¶
　　　問大鈞賦(劉禹錫)何&KR0114;賦¶
　　　　霜鍾賦(并序)喬潭¶
南陽豐山有九鍾焉霜降則鳴潭叨遇逹奚公擢甲科然則南陽¶
即公隱居之舊地爲此賦以廣知音焉¶
豐山之峯巉嵒積翠之石森爽冒寒之松上無飛鳥下無人蹤何¶
<pb:KR4h0024_SBCK_008-1b>¶
杳杳以靜謐有天然之古鍾兩欒神資九乳靈化寧失制於侈揜¶
豈遺音於窕摦每虚氣以自得常&KR0043;懸以警下動於耳而藏於心¶
必髙秋之涼夜於是泬寥&KR0006;日暮而天晶蕭瑟&KR0006;霜落而風清爽¶
氣無眹潛來滿盈跳然復出鏗爾有聲信不擊而不考能大鳴而¶
小鳴始則含糊擁鬱旋復充詘若往若還徘徊其間爾其舒肆奔¶
放長欒逺暢乍浮空以紆餘更觸物而瀏亮入林肅肅在水湯湯¶
泛濫小瀬聮緜踈篁夜鶴怨&KR0006;彌苦寒猨悲&KR0006;更長餘韻舂容随¶
風悠揚繞於洞庭浮於瀟湘梧楸紛以離披蒹葭䬃其蒼蒼及夫¶
夜以艾&KR0006;彌靜山無人&KR0006;月冷&KR0004;蕭蕭以自淒復琅琅而虚警其¶
動愈出其來甚徐合於元化遊於太虚轉逺而盡誰知所如聊獨¶
坐於傾聽惘若失乎躊躇聽不及想以存其餘方其寒氣曉集鏘¶
然應急發越林巒周流井邑前聲未盡後韻相及羇臣之空館屢¶
來思婦之髙樓逺入無不倀然驚夢歔欷掩泣夫鍾之應霜也應¶
以無心士之知巳也貴知其音不鼓而鳴者其聲逺不言而信者¶
<pb:KR4h0024_SBCK_008-2a>¶
其分深故自然之聲無假於煩手持達之分不資於&KR0364;口吾欲徴¶
華鍾喻良友懷音淵黙藏器虚受可以適南陽待清霜之一扣系¶
曰風籟起乎喧長薄霜鍾鳴&KR0006;動哀壑合大塊&KR0006;聲無作雖有聞¶
&KR0006;常寂寞¶
　　　　欹器賦(并序)李德&KR0073;¶
癸丑歳余時在中樞丞相路公見遺欹器贈以古人之物永懷君¶
子之心甞欲報以辭賦屬力小任重朝夕盡瘁固未睱於體物今¶
者公巳殁世余有放逐忽覩兹器悽然懷舊因追爲此賦置公之¶
靈筵¶
昔周道旣平旣安且寜赫赫公旦配德阿衡謂難守者成難持者¶
盈始作兹器告于神明至仲尼憲文武之道思周公之德入太廟¶
而觀器見遺法而歎息且曰月滿而虧日盈則&KR0628;彼天道之常然¶
欲久盛而焉得乃沃水於器俯察要終挹彼注兹授之若冲虚則¶
臲&KR3575;似君子之困蒙中則端平如君子之中庸滿則傾跌霆流電¶
<pb:KR4h0024_SBCK_008-2b>¶
發器如隄隤水若河決非神鼎之自盈異衢樽之不竭蓋欲表人¶
道之隆替明百事之有節然兹器也不以中而自藏不以跌而自¶
傷其過也如彼薄蝕其更也浸彼輝光得其道者居則念於豐蔀¶
動乃思於謙受顔旣復而不逺惠屢黜而何咎知任重之力及悟¶
物盈之難久雖神道之無形常&KR0228;然於前後昔與君子同秉國鈞¶
公得之爲賢相余失之爲放臣覩遺物而猶在懷舊好而悲辛思¶
欲克巳以復禮永報徳於仁人¶
　　　　砥石賦(并序)劉禹錫¶
南方氣泄而雨&KR0075;地慝而傷物媪神噫濕渝色壞味雖金之堅亦¶
失&KR0106;性始余有佩刀甚良至是澁不可㧞剖其室乃岀遡陽眇眩¶
傅刃蒙脊鱗然如痏痂如黑子如青蠅之惡銳氣中錮猶人&KR0013;病¶
然客有聞焉裒密石以遺予沃之草&KR0254;雜以鳥膏切劘下上直質¶
焯見躊躇四顧逌爾謝客微子之貽幾喪吾寳客曰吾聞諸梅福¶
曰爵禄者天下之砥石也髙皇帝所以礪世磨鈍有見耶余退感¶
<pb:KR4h0024_SBCK_008-3a>¶
其言作砥石賦¶
我有利金&KR0006;以利爲佩遭土卑而慝作雄鋩爲之潛晦如景昏而¶
蝕旣&KR0006;與肌&KR0238;而爲癘顧秋蓬之不可刜&KR0006;尚可遊乎髖髀之外¶
利物蒙蔽材人惆悵俾百汰之至精蟠一檢而多恙豈害氣之獨¶
然&KR0006;將久不試而然彼屠者之刀&KR0006;獵者之鋋不灌不淬&KR0006;糅錯¶
銜鈆日鼔月揮&KR0006;刲&KR0254;擊鮮皖㸌爟以耀芒蓊淫夷而騰羶豈不¶
以渉暑而蒙沴&KR0006;鼎用之而成妍有客自東遺余越砥圭形石質¶
蒼色膩理剗其鱗皴滑以滫瀡如衣澣垢如鼎出否霧盡披天萍¶
開見水拭寒熖以破眥擊清音而振耳故態復還寶心再起旣賦¶
形而終用一蒙垢焉何耻感利鈍之有時&KR0006;&KR0009;雄心於瞪視嗟乎¶
石以砥焉化鈍爲利法以砥焉化愚爲智武王得之商俗以厚髙¶
帝得之傑材奔走得旣有自失豈無因漢氏巳還三光景分隨道¶
闊狹用之得人五百餘年唐風始振懸乎天砥以礱兆民橎生在¶
天成器在君天爲物君君爲人天安有執礪世之具而患乎無賢¶
<pb:KR4h0024_SBCK_008-3b>¶
歟¶
　　　　晚晴賦(并序)杜牧¶
秋日晚晴樊川子目于郊園見大者小者有狀&KR0011;者故書賦云¶
雨晴秋容新沐&KR0006;忻遶園而細履靣平池之清空&KR0006;紫閣青橫逺¶
來照水如髙堂之上見羅幕&KR0006;垂乎鏡裏木勢黨伍&KR0006;行者如迎¶
偃者如醉髙者如逹低者如&KR0613;松數十株切切交峙如冠劒大臣¶
國有急難庭立而議竹林外裹&KR0006;十萬丈夫甲刃摐摐密陣而環¶
待豈&KR0018;軍令之不敢&KR0349;&KR0006;何意氣之嚴毅復引舟于深灣忽八九¶
之紅芰姹然如婦歛然如女墮蘂黦顔似見放棄白鷺潛來&KR0006;邈¶
風標之公子窺此美人&KR0006;如慕恱其容媚雜花差於岸側&KR0006;絳緑¶
黃紫格頑色賤&KR0006;或妾或婢閒草甚多叢者束&KR0006;靡者杳&KR0006;仰風¶
獵日如立如&KR0015;&KR0006;千千萬萬之容&KR0006;不可得而狀也若予者則謂¶
何如倒冠落珮&KR0006;與世闊踈敖敖休休&KR0006;真徇其愚而隱居者乎¶
　　　　秋聲賦(并序)劉禹錫¶
<pb:KR4h0024_SBCK_008-4a>¶
相國中山公賦秋聲以屬天官太常伯唱和俱絶皆得時道行之¶
餘興猶動光隂之歎況伊鬱老病者乎吟之斐然以&KR0009;孤憤¶
碧天如水&KR0006;窅窅悠悠百&KR0393;迎暮&KR0006;萬葉吟秋欲辭林而蕭䬃潛¶
命侣以啁啾送將歸&KR0006;臨水非吾土&KR0006;登樓晚枝多露蟬之思夕¶
草起寒螿之愁至若松竹含韻梧楸早脫驚綺䟽之晩吹墜碧砌¶
之涼月念塞外之征行顧閨中之騷屑夜蛩鳴&KR0006;機杼促朔鴈呌¶
&KR0006;音書絶逺杵續&KR0006;何泠泠虚室靜&KR0006;空切切如吟如嘯非竹非¶
&KR0093;合自然之宫徴動終歳之別離廢井苔合荒園露滋草蒼蒼&KR0006;¶
人寂寂樹槭槭&KR0006;&KR0393;伊伊則有安石風流巨源多可平六符而佐¶
主施九品而自我猶復感隂&KR0393;之鳴軒歎涼葉之初墮異宋玉之¶
悲傷覺潘郎之么麽嗟乎&KR0185;伏&KR0491;而巳老鷹在鞲而有情聆朔風¶
而心動盻天籟而神驚力將痑&KR0006;足受紲猶奮迅于秋聲¶
　　　　問大鈞賦(并序)¶
始余失臺郎爲刺史又貶州司馬俟罪朗州三見閏月人咸曰數¶
<pb:KR4h0024_SBCK_008-4b>¶
<pb:KR4h0024_SBCK_008-4b>¶
異人間之景光中有威神巾金甲而煒煌命之使前&KR0006;其音琅琅¶
曰吾大化之一工也居上臨下無其不平汝今有辭吾一以聽播¶
形肖貌生&KR0011;積億橐籥圈匡鎔錬消息我之司智初不爾嗇不守¶
以愚覆爲汝賊旣賦汝形輔之聦明盍求世師資適攸宜胡然抗¶
心遐想前烈&KR0029;梯青&KR0115;舉足斯跌韜爾智斧無爲自伐鑿竅太繁¶
天和乃&KR0165;利逕前誘多逢覆徹名賜内煎外火非&KR0044;今哀汝窮將¶
厚汝愚剔去剛徤納之柔濡塞前竅之傷痍&KR0006;招太和而興居貰¶
以待人&KR0006;急以自拘道存&KR0201;奥無示四隅&KR0100;物之勢不作&KR0006;見傷¶
之機自無汝不善用吾焉嗇乎且夫貞而騰氣者膴膴徤而垂精¶
者昊昊我居其中猶輪是&KR0771;以不息爲體以日新爲道倮鱗蜚走¶
灌莽苞皁乃牙乃甲乃殈乃剖陽榮隂悴生濡死藁各乗氣化不¶
以意造賦大運&KR0006;無有淑惡彼多方&KR0006;自生醜好爾奚不德余以¶
驟壯姑尤我以速老耶觀汝百爲又或不然赤子哇哇急其能言¶
亦旣名物幾時蹁蹮春耕其丘投種之日釋耒而歎何時實粟望¶
<pb:KR4h0024_SBCK_008-5a>¶
所未至謂余舒舒欲其乆留謂我瞥如我一子二誰之曲歟彼蒹¶
葭之蒼蒼&KR0006;霜霰苦而中堅松竹之皸皴索籜&KR0006;不若榯筍之可¶
憐納材葦而構明堂固容消而力完楊且之晢&KR0006;不可以常然當¶
錫爾以老成蒼眉皓髯山立時行去敵氣與矝色&KR0006;噤危言以端¶
誠俾人望之侮黷不生爾之所得孰與壯多不善處老問余而何¶
授受而迴&KR1355;&KR1355;形開嚮之威神孰爲來哉乃&KR0205;衣促盥端慮滌想¶
委珮仾簪特簿叩顙而言曰楚臣天問不詶今臣遇幸一獻三售¶
始厚以愚終期以壽忘上問之罪濯巳然之咎心増故術腸飽新¶
授馳神清玄拜手稽首¶
　　　　何卜賦¶
余旣幻惑力命之說&KR0006;身乆放而愈疑心回穴其莫曉&KR0006;將取質¶
夫東&KR0027;楚人俗巫而好術&KR0006;叟有鬻&KR0114;而來思乃招而訊之曰嘻¶
人莫不塞有時而通伊我&KR0006;乆而愈窮人莫不病有時而間伊我¶
&KR0006;乆而滋蔓吾聞人肖五行動止有則四時轉續變於所極一歳¶
<pb:KR4h0024_SBCK_008-5b>¶
之旱人斯具舟三月之熱人斯具裘極必反焉其猶合符子首圎¶
而足方予腹隂而背陽胡形象之有肖而變化之殊常經曰剥極¶
則賁居賁而未甞剥者其誰否極受㤗居否而未甞㤗者又其誰¶
鸖胡不截鳬胡不禆䕫何罰而踸踔蚿何功而扶持紛紜恣睢交¶
作舛馳似與似奪似信似欺孰主張之問于子&KR0027;&KR0114;者曰招我以¶
粗問我以微有天下之是非有仁人之是非在此爲美&KR0006;在彼爲¶
&KR0214;或昔而成或今而虧君問曷由主張其時時乎時乎去不可邀¶
來不可逃淹&KR0006;孰捨操堇之毒豕苓雞首之賤毛各於其時而伯¶
(音/霸)其曹屠龍之伎非曰不偉時無所用莫若履狶作踊之工非曰¶
可珍時有所用貴于斵輪絡首縻足&KR0006;&KR0185;不能跬前無所阻&KR0006;跛¶
鼈千里同渉于川其時在風㳂者之吉沂者之凶同蓻于野其時¶
在澤伊穜之利乃穋之厄故曰是耶非耶主者時耶諒淑惡之同¶
出&KR0006;顧所丁之若何夫如是得非我美失非我耻其去曷思其來¶
曷期姑蹈常而俟之夫何&KR0114;爲言訖執&KR0027;而起予退而作何&KR0114;賦¶
<pb:KR4h0024_SBCK_008-6a>¶
於是&KR0771;道之心一而俟時之志堅内視羣疑猶氷釋然¶
重校正唐文粹卷第八¶
