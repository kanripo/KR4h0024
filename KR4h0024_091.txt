# -*- mode: mandoku-view -*-
#+TITLE: 唐文粹
#+DATE: 2015-09-23 10:32:10
#+PROPERTY: JUAN 91


九十一¶
　　　　　　　　　　　　　宋　姚鉉　編¶
　　序甲(揔九首/)¶
　　　集序¶
　　　　唐丞相禮部尚書許國公蘇頲文集序(韓休/)¶
　　　　唐丞相鄴侯李泌文集序(梁肅/)¶
　　　　唐丞相太傅文貞公崔祐甫文集序(權徳輿/)
<pb:KR4h0024_WYG_091-1b>
　　　　唐丞相兵部尚書宣公陸贄翰苑集序¶
　　　　唐丞相禮部尚書文公權德輿文集序(楊嗣/)
　　　　(復/)¶
　　　　唐丞相中書侍郎韋處厚文集序(劉禹錫/)¶
　　　　唐丞相太尉衛國公李德裕㑹昌一品制集
　　　　序(鄭亞/)¶
　　　　唐徐州節度使贈司徒張建封文集序(權德/)
　　　　(輿/)
<pb:KR4h0024_WYG_091-2a>
　　　　唐昭容上官氏文集序(張説/)¶
　　唐金紫光禄大夫禮部尚書上柱國贈尚書右丞
　　相許<md:KR4h0024_SBCK_091-1b>¶國文憲公蘇頲文集序　　韓　休¶
易有四象有天文焉有人文焉所以察時變而觀化成
也詩有六¶義有小雅焉有大雅焉所以陳國風而美王
政也文之時用其筆¶於兹自長發禘殷正考述其典在
坰頌魯史克明其訓由是比興¶繼作風流彌繁黄竹白
雲垂芳於帝籍楚蘭班素作麗於辭人莫¶不究情性之
<pb:KR4h0024_WYG_091-2b>
㣲含風騷之㫖吟詠先王之澤光昭正始之宗故情¶發
於中而申之以歌詠文生於情而飾之以辭彩所以立
言㑹友¶感物造端藻暢襟靈導揚隐伏潤彼金石流于
管弦以告其成功¶而懿我文德者也嗚呼斯文未䘮命
世聿興發揮造化之㣲鼓動¶江山之氣轥轢前古昭彰
後葉疇克有之則尚書許公應運而挺¶生矣公四代相
門十卿崇構海域挹其軒冕搢紳推其軌儀夫其¶導源
錫𦙍之慶克家屏宗之美論道布政之典推誠立節之
<pb:KR4h0024_WYG_091-3a>
效並¶以勒於豐碑紀在良史此則畧而不言焉公神秀
穎發自然生知¶五嵗便措意於文每坐卧吟諷未常蹔
輟至于八九嵗則有若大<md:KR4h0024_SBCK_091-2a>¶成焉一覽誦千言有若素習
十七遊太學對策甲科振鱗溟渚濯¶羽弱泉海内重林
宗之名朝廷籍賈生之譽矣時吏部侍郎馬載¶名知人
見公歎曰蘇生一日千里王佐才也後因選集時屬糊
名¶考判公與宋璟俱入殊等由是天下益稱焉公任御
史時兩臺有¶送别四韻詩四十餘首試令公誦之一遍
<pb:KR4h0024_WYG_091-3b>
倒覆之遂不錯一字其¶敏悟也如此公任起居郎屬考
功員外郎闕時中書令李嶠執筆¶曰考功郎非蘇君莫
可遂拜考功員外郎遷給事中特制授修文¶館學士遷
中書舍人専知制誥僉議允歸制命勑書皆出自公手¶
筆不停綴思無所讓及是見君深所歎伏焉今上嘗謂
公曰朕每¶見卿文章與諸人尤異當令後代作法豈惟
獨稱朕心及東封詔¶公撰朝覲壇頌加金紫光禄大夫
與一子官賞能也公性與道合¶神無滯用惟深也總衆
<pb:KR4h0024_WYG_091-4a>
妙之門惟才也體生人之秀若乃學以聚¶之問以辯之
括囊道藝之場探賾幽㣲之數至若㧦戈考篆魯鼎¶看
銘書有亡篋文稱墜簡疑絳老之年走朝有問卜晉侯
之疾訪<md:KR4h0024_SBCK_091-2b>¶史莫知莫不取揆宏襟詢謀達識公辨無不釋
言必造㣲掩雲夢¶以吞之湛陽秋以照之如太嶽之覽
羣山若滄溟之朝百谷者矣¶至乃緒發而宫商應言形
而雅頌興爽律與雲天並高繁章與霞¶月俱亮故能虚
明獨照壯思雄飛自我心極為之宰匠嘗亦紀秦¶望銘
<pb:KR4h0024_WYG_091-4b>
華山勒函谷之闗刋燕然之石繁弦閒發縟彩相輝歌
奏而¶白雪遂孤賦成而黄金有貴豈惟推終拉賈為王
超陳而已若乃¶天言煥發王命急宣則翰動若飛思如
泉涌典謨作制於邦國書¶奏便蕃於禁省敏以應用婉
而有章則近代以來未之前聞也豈¶學而得之歟抑亦
天縱之歟何其殊尤而懿鑠也惜乎循途未極¶閱川行
謝雖洞簫為賦方傳漢帝之宫而禪草遺忠空留茂陵
之¶下思盛烈其如在覽餘文而増歎曲池無處舊館寂
<pb:KR4h0024_WYG_091-5a>
寥感知己以¶悼恩懷舊德而何極豈峴山之上長留墮
淚之詞延閣之中不紀¶藏書之録謹撰緝文誥成一家
之言凡四十巻列之如左請藏於¶祕府以示來裔<md:KR4h0024_SBCK_091-3a>¶　　唐丞相鄴侯李泌文集序　　　梁　肅¶
唐興元世天子以人文化成天下王澤洽頌聲作洋洋
焉與三代¶同風其相之臣曰鄴侯李泌字長源用比興
之文行易簡之道贊¶事盛聖辨章品物䟽通以盡理閎
麗而合雅舒巻之道必形於辭¶其偉矣夫予嘗論古者
<pb:KR4h0024_WYG_091-5b>
聰明睿聖之君忠肅恭懿之臣叙六府三¶事同八風七
律莫不言之成文歌之成聲然後浹於人心人心安¶以
樂播為風俗風俗厚以順其有不由此者為理則粗在
音則煩¶粗之弊也朴煩之甚也亂用其道行其位者厯
選百千不得十數¶嘻才難不其然乎開元中公七嵗見
丞相始興張公九齡張駭其¶聰異授以屬辭之要洎始
興没不六十載公果至宰相封侯有文¶集二十巻其美
嘉遯則有滄浪紫府之詩在王廷則有君臣賡載¶之歌
<pb:KR4h0024_WYG_091-6a>
或依隠以翫世或主文以譎諫步驟六義發揚時風觀
其辭者¶有以見上之任人始興之知人者已初太上當
陽公以處士延登¶内殿實敷黄老之訓至德初宣皇以
元良受禪公則獻太階頌昭<md:KR4h0024_SBCK_091-3b>¶纂堯之道睿文以廣平伐
罪公則握中權之柄叅復夏之功大德¶不官既追五嶽
之隠大用不器終踐代天之職方將熈庶工以成¶邦教
載直筆以修唐書命之不融凡百興歎既薨之來載皇
上負¶扆之暇思索時文徴公遺編藏諸御府於是公立
<pb:KR4h0024_WYG_091-6b>
言垂世之譽獨¶善兼濟之畧藏在冊牘載於碑表惟斯
文不可以不傳於後嘗謂肅曰¶吾子辭直盍存乎篇序
既詠歎之不足因著其所以然貽諸好事¶者凡詩三百
表誌碑頌讚序議述又百有二十其五十篇缺獨著¶其
目云¶
　　唐銀青光禄大夫守中書侍郎同中書門下平章
　　事贈¶太傅常山文貞公崔祐甫文集序
　　　　　　　　　　　　　　　權德輿
<pb:KR4h0024_WYG_091-7a>
昔舜禹之代股肱昌言以祗承于帝修六府叙九功曰
都曰俞殷¶周之際有伊訓說命太保太師旅獒金縢之
書以戴翼其代皆有¶大烈格于皇天自三代已還君臣
感㑹何嘗不經緯斯文裁成百¶度太傅文貞公寅亮德
宗致建中之理左輔右弼緝熈光明居中<md:KR4h0024_SBCK_091-4a>¶一嵗以至大
病愍策尊名為唐宗臣公薨二十九嵗天子命公嗣¶子
植為右拾遺植乃捧公遺文三十編見咨論叙德輿以
為君子¶消長之道值乎其時而文亦隨之得其時則章
<pb:KR4h0024_WYG_091-7b>
明事業以宣利澤¶不得其時則放言寄意以攄志氣公
自門閥秀士被服薦紳至於¶登朝宰政四十年間作為
文章以修人紀以達王事懼喜怒之不¶中節故有作威
誡懲苟得之害正故有重請鍾銘恐匪人之干紀¶故有
與永王璘牋書誚時宰之不能上廣聰明故有台封說
悼谷¶風之詩廢故有僚友箴慮法吏邊吏之失其官守
故有貓䑕議是¶惟無作作則有補於時以至於修事功
㫁國論導志通理昭明易¶直施於名命為雅誥刻於金
<pb:KR4h0024_WYG_091-8a>
石無愧辭康莊逸軌卓犖濬發九流¶六藝鼓舞奔走陳
思王所謂儼乎若崇山㪍乎若蒸雲惟公信然¶公姓崔
氏諱祐甫字貽孫&KR0054;陵安平人先孝公之清德與公始
中¶終之盛烈勒於帝籍藏在惇史升公堂奥之君子多
為之譔録大¶較以同人之中正大有之剛健中庸之明
誠洪範之攸好德艱貞<md:KR4h0024_SBCK_091-4b>¶踐履出入光大皆充其義如其
文嘗試言之天下公器也匪皇極¶不乂操柄者務廣通
則其弊以流縱私回則其弊以没以是至於¶紀綱淆亂
<pb:KR4h0024_WYG_091-8b>
官職耗廢敗壞陵夷而不可為務守者弊以隘則窘若¶
梏拲於是才滯而不發事壅而不宣其於病王猷盭大
倫圯也及¶公平衡宰物為之折𠂻使文皇明皇之風粲
然復興崇起教化萬¶方同軌道協氣宣臻至理而無癘
疵為仁由已善善若不及泝其¶心源存乎斯文君子曰觀
文貞之文而知其道知其道然後知其¶理古之易易也
昔公能修先孝公之志類其文章趙郡李公遐叔¶實為
之序今植亦能修公之志而德輿無似懼辱命焉凡九
<pb:KR4h0024_WYG_091-9a>
百二¶十篇為一家之言云爾¶
　　唐贈兵部尚書宣公陸贄翰苑集序¶
嘗讀賈誼書觀其經制人文鋪陳帝業術亦至矣待之
宣室恨得¶後時遇亦深矣然竟不能達四聰而盡其善
排羣議而試厥謀道¶之難行亦已乆矣東陽絳灌何代
無之嘻一薰一蕕善齊(去/聲)不能<md:KR4h0024_SBCK_091-5a>¶同其器方鑿圓枘良工
無以措巧心所以治世少而亂日多大雅¶衰而正聲寢
漢道未融既失之於賈傅吾唐不幸復擯棄於陸公¶公
<pb:KR4h0024_WYG_091-9b>
諱贄字敬輿吳郡蘇人漂陽令偘之子年十八登進士
第應慱¶學宏辭科授鄭縣尉非其好也省母歸夀春刺
史張鎰有名於時¶一獲晤言大加賞識暨别鎰以泉貨
數萬為贐曰願以此奉太夫¶人一日之膳公悉辭之領
新茶一串而已是嵗以書判㧞萃調渭¶南主簿御史府
以監察換之德宗皇帝春宫時知名召對翰林即¶日為
學士由祠部員外轉考功郎中朱泚之亂從幸奉天時
車駕¶播遷詔書旁午公灑翰即成不復起草初若不經
<pb:KR4h0024_WYG_091-10a>
思慮及成而奏¶無不曲盡事情中於機㑹蒼卒填委同
職者無不拱手歎伏不能¶復有所助嘗從容奏曰此時
詔書陛下冝痛自引過以感人心昔¶禹湯以罪已勃興
楚昭以善言復國陛下誠能不恡改過以言謝¶天下俾
臣草辭無諱庶㡬羣盗革心上從之故行在詔書始下
雖¶武人悍卒無不揮涕激發議者以德宗克平冦亂不
惟神武之功<md:KR4h0024_SBCK_091-5b>¶爪牙宣力盖亦資文德腹心之助焉及還
京師李抱真來朝奏曰¶陛下在山南時山東士卒聞書
<pb:KR4h0024_WYG_091-10b>
詔之辭無不感泣思奮臣節時臣¶知賊不足平也公自
行在帶本職拜諫議大夫中書舍人精敏小¶心未嘗有
過艱難扈從行在輙隨啓沃謨猷特所親信有時讌語¶
不以公卿指名但呼陸九而已初幸梁洋棧道危狹從
官前後相¶失上夜次山館召公不至泫然號於禁旅曰
得陸贄者賞千金頃¶之公至太子親王皆賀初公既職
内署母韋氏尚在呉中上遺中¶使迎致京師道路置驛
文士榮之丁韋夫人憂去職持喪於洛遣¶人䕶漂陽之
<pb:KR4h0024_WYG_091-11a>
柩附於河南上遣中使監䕶其事四方賻遺數百萬¶公
一無所取素與蜀帥韋南康布衣友善韋令毎月置遺
公奏而¶受之服闋復内職權知兵部侍郎覲見之日天
子為之興改容叙¶弔優禮如此内外屬望旦夕俟其輔
政為竇叅忌嫉故緩之真拜¶兵部侍郎知貢舉得人之
盛公議稱之貞元八年拜中書侍郎平¶章事公以少年
入侍内殿特䝉知遇不可與衆浮沈苟且自愛事<md:KR4h0024_SBCK_091-6a>¶有不
可必諍之上察物太精躬臨庶政失其大體動與公違
<pb:KR4h0024_WYG_091-11b>
姦諛¶從而間之屢至不恱親友或規之公曰吾上不負
天子下不負吾¶所學不恤其他公精於吏事斟酌剖决
不爽錙銖其經綸制度具¶在徳宗實録及竇叅納劉士
寧之賂為李巽所發得罪左遷横議¶者以公與叅素不
協歸罷相之議於公户部侍郎判度支裴延齡¶以姦回
得幸害時蠧政物議莫敢指言公獨以身當之屢言不
可¶翰林學士呉通𤣥忌公先達每切中傷隂結延齡互
言公短宰相¶趙憬公之引㧞昇為同列以公排邪守正
<pb:KR4h0024_WYG_091-12a>
心復異之羣邪沮謀直¶道不勝十年退公為賓客罷政
事明年夏旱芻糧不給軍校訴於¶上延齡奏曰此皆陸
䞇輩怨望鼓扇軍人也貶公忠州别駕上怒¶不可測頼
陽城張萬福救之獲免蜀帥韋令抗表請以䞇代已嵗¶
賂資糧公在南賓閉門卻掃郡人稀識其面復避謗不
著書唯考¶校毉方撰集驗方五十巻行於世江峽十稔
永貞初與鄭餘慶陽¶城同徴還公已薨殁時年五十二
公之秉筆内署也㩁古揚今雄<md:KR4h0024_SBCK_091-6b>¶文藻思敷之為文誥伸
<pb:KR4h0024_WYG_091-12b>
之為典謨俾&KR1536;狡向風懦夫增氣則有制¶誥集一十巻
覽公之作則知公之為文也潤色之餘論思獻納軍¶國
利害巨細必陳則有奏草七巻覽公之奏則知公之為
臣也其¶在相位也推賢與能舉直錯枉將斡璿衡而掲
日月清氛沴而平¶泰階敷其道也與伊說爭衡考其文
也與典謨接軫則有中書奏¶議七巻覽公之奏議則知
公之事君也古人以士之遇也其要有¶四焉才位時命
也仲尼有才而無位其道不行賈生有時而無命¶終於
<pb:KR4h0024_WYG_091-13a>
一慟唯公才不謂不長位不謂不達逢時而不盡其道
非命¶歟裴氏之子焉能使公不遇哉說者又以房魏姚
宋逢時遇主克¶致清平陸君亦獲幸時君而不能與房
魏爭列盖道未至也應之¶曰道雖自我𢎞之在人蜚蝗
竟天農稷不能善稼奔車覆轍孔孟¶亦廢規行若使四
君與公易時而相則一否一臧未可知也而致¶君不及
貞觀開元者盖時不幸也豈公不幸哉以為其道未至
不¶亦誣乎公之文集有詩文賦集表狀為别集十五巻
<pb:KR4h0024_WYG_091-13b>
其闗於時政<md:KR4h0024_SBCK_091-7a>¶昭昭然與金石不朽者惟制誥奏議乎雖
已流行多謬編次今以¶類相從冠于編首兼畧書其官
氏景行以為序引俾後之君子覽¶公制作效之為文為
臣事君之道不其偉歟¶
　　唐丞相禮部尚書文公權德輿文集序
　　　　　　　　　　　　　　　楊嗣復¶
唐有天下二百二十載用文章顯於時代有其人然而
自成童就¶傅以及考終命解巾筮仕以及鈞衡師保造
<pb:KR4h0024_WYG_091-14a>
次必於文視聽必於¶文采章皆正色而無駮雜調韻皆
正聲而無竒邪滔滔如河東注¶不知其極而又處命書
綸綍之任専考覈品藻之柄叅化成輔翊¶之勲初中終
全而有之得之於相國文公矣公諱德輿字載之天¶水
人也族望祖宗之遠當官行已之道語在國史銘於壙
而碑於¶途此不敢詳今所載者因縁文業而已早嵗為
淮南江西從事掾¶管記室之任屬辭詣理奏入報可移
文走檄疆事迎解登朝為起¶居舍人改駕部員外郎換
<pb:KR4h0024_WYG_091-14b>
司勲郎中遷中書舍人凡四任九年専¶掌詔誥大則發
德音修典冊洒朝廷之利澤增盛德之形容小則<md:KR4h0024_SBCK_091-7b>¶褒才
能叙官業分别流品申明誡勸無誕辭無巧語誠直温
潤真¶王者之言公昔自纂録為制集五十巻託於友人
湖南觀察使楊¶公慿為之序故今不在編次内其他千
名萬狀隨意所屬牢籠今¶古窮極㣲細周流於親愛情
理之間磅礴於勲賢乆大之業不為¶利疚不以菲廢本
乎道以行乎文故能獨步當時人人心服非以¶德爵齒
<pb:KR4h0024_WYG_091-15a>
俠而致之貞元中奉詔考定賢良草澤之士昇名士十
七¶人及為禮部侍郎擢進士第者七十有二鸞鳯杞梓
舉集其門登¶輔相之位者前後凡十人其他征鎮岳牧文
昌掖垣之選不可悉數¶繼居其任者今猶森然非精識
洞鑒其辭而知其人何以臻此邪¶憲宗皇帝紹開中興
始以英明申威提法武功既俞文教是圖元¶和五年冬
執政暴疾既瘖且痺未旬日而公作相憲章儒術潤色¶
王度使和聲順氣發自廊廟而鬯浹於幽遐我之所長
<pb:KR4h0024_WYG_091-15b>
時以推戴¶玉立氷絜無緇磷遷染之譏以文德自終豈
徒然哉嗣復不佞發¶跡門館儀曹台席皆忝前躅公之
元子中書舍人璩不幸短命其<md:KR4h0024_SBCK_091-8a>¶嗣子憲泣奉文集求鄙
辭以冠篇首雖觀於巨海難挹波濤而藉¶用白茅所資
誠敬其五十巻次第具在集目謹序¶
　　唐中書侍郎平章事韋處厚文集序
　　　　　　　　　　　　　　　　劉禹錫¶
漢庭以賢良文學徴有道公孫𢎞條對第一席其勢鼓
<pb:KR4h0024_WYG_091-16a>
行人間取¶丞相且侯使漢有得人之聲伊𢎞發也皇唐
文物與漢同風故天¶后朝燕國公說以辭標文苑徴𤣥
宗朝曲江公九齡以道侔伊吕¶徴德宗朝天水姜公公
輔杜陵韋公執誼河東裴公洎以賢良方¶正徴憲宗朝
河南元公稹京兆韋公惇以才識兼茂徴隴西牛公¶僧
孺李公宗閔以能直言極諫徴咸用對策甲於天下繼
為有聲¶宰相古今相望落落然如騎星辰與夫起版築
飯牛者異矣公本¶名惇舉進士登賢良既仕方更名處
<pb:KR4h0024_WYG_091-16b>
厚字德載漢丞相扶陽侯之¶裔孫後周逍遥公夐之八
代孫右僕射某之元子生而聰明絶人¶在提孩發言成
詩未㡬能賦受經於先君僕射學文於伯舅許公¶孟容
及壯通六經旁貫百氏咨天人之際遂探厯數明天官
窮性<md:KR4h0024_SBCK_091-8b>¶命之源以至佛書尤所通達初為集賢殿校書郎
宰相李趙公監¶修國史引公直東觀就改咸陽尉遷右
拾遺轉左補闕世稱有史¶才而能諌諍入尚書為郎厯
禮部考功皆人望所在上方用威武¶以讋不庭宿兵寖
<pb:KR4h0024_WYG_091-17a>
久韋丞相貫之酌人情上言不合意冊免因厯¶詆所善
公在伍中出為開州刺史居二年執友崔敦詩為相徵
拜¶户部郎中至闕下旬歲間以本官知制誥穆宗新即
位注意近臣¶召入翰林充侍講學士初授諌議大夫續
换中書舍人侍遊蓬萊¶池延問大義退而進六經法言
二十編優詔荅之賜以金紫尋遷¶權知兵部侍郎知制
誥翰林侍講史館修撰長慶四年春敬宗踐¶&KR0840;以公用
經術左右先帝五稔聞其德尤所欽倚内署故事與外
<pb:KR4h0024_WYG_091-17b>
庭不同凡言翰林學士必草詔書有侍講者専備顧問
雖官為中¶書舍人或他官知制誥第用其班次耳不竄
言於訓辭至是上器¶公且有以寵之乃使内謁者申命
去侍郎之稱慮未諭于百執事¶居數日降命書重舉舊
官以明新意尋真拜夏官貳卿由是内庭<md:KR4h0024_SBCK_091-9a>¶辭臣無出其
右者凡宻㫖必承乎權輿故號承㫖學士上富有春¶秋
未親庶政或有疑滯視公如蓍龜寶厯季年宫壼間一
夕生變¶人情大駭雖鼎臣無所闗決惟内署得預叅畫
<pb:KR4h0024_WYG_091-18a>
羣議悶然俟公一¶言而定戡難纉服再維乾綱今上繼
統策勲第一擢拜中書侍郎¶同中書門下平章事以髙
才遇英主功顯人伏言旡不從筆端膚¶寸澤及天下盡
罷冗食請歸才人事先有司物止常貢城社無犯¶巗廊
益尊感恩盡瘁不嗇神用大和二年十二月上前言事
未及¶畢辭疾暴作以朝服委地同列白奏搢笏扶持之
不能起上命中¶貴左右翼輔歸于中書如大醉狀上震
驚咨嗟徵醫賜藥旁午疊¶委㑹暮肩輿至第詰旦以疾
<pb:KR4h0024_WYG_091-18b>
不起聞贈襚加常禮後十年嗣子蕃¶以太子舍人直𢎞
文館編次遺文七十通銜哀貢誠乞辭以冠其¶首公未
為近臣已前所著讃論記述銘誌皆文士之辭也以才
麗¶為主自入為學士至宰相以徃所執筆皆經綸制署
財成潤色之¶辭也以識度為宗觀其發德音福生人霈
然如時雨襃元老諭功<md:KR4h0024_SBCK_091-9b>¶臣穆然如景風命相之冊和而
莊命將之誥昭而毅薦賢能其氣¶似孔文舉論經學其
博似劉子駿發十難以摧言利者其辯似管¶夷吾噫逄
<pb:KR4h0024_WYG_091-19a>
時得君奮智謀以取髙位而令名隨之豈不偉㢤初蕃¶
既慕修父書咨于先執李習之請文為領袖許而未就
一旦習之¶悄然謂蕃曰翺昔與韓吏部退之為文章盟
主同時惟栁儀曹宗元¶劉賓客夢得耳韓栁之逝久矣
今翺又被病慮不能自述有孤前¶言齎恨無已將子薦
誠于劉君乎無何習之夢奠于襄州蕃具道¶其語余感
相國之平昔且怜蕃之䖍敬庶㡬能世其家固不讓¶
　　唐丞相太尉衛國公李德裕㑹昌一品制集序
<pb:KR4h0024_WYG_091-19b>
　　　　　　　　　　　　　　　鄭　亞¶
綸紼之興載籍之始先王發號施令明罰勑法蓋本於
此也唐虞¶之盛二典存焉夏殷之隆厥有訓誥自𦙍征
甘誓乃有誓命之書¶皆三代之文一王之法也虞夏之
際代祀綿逺其代工掌制之名¶氏莫得而知至于成湯
太甲則有仲虺伊尹為之訓誥髙宗得傅¶說則有說命
之篇周公邵公相成王則有洛誥酒誥周官顧命秦<md:KR4h0024_SBCK_091-10a>¶始
皇帝并一區宇丞相李斯實掌其言漢興當秦焚書之
<pb:KR4h0024_WYG_091-20a>
後侍從¶之臣皆不習文史蕭曹之輩又乏儒墨之用每
封功臣建子弟其¶辭多天子為之縱委於執翰者亦非
彰灼知名之士武帝使司馬¶相如視草率皆文章之流
以相如非將相器也厥後寖微寖長下¶于魏晉亦代有
其人我髙祖革隋文物大備在貞觀中則顔公師¶古岑
公文本興焉在天后時則李公嶠崔公融出焉燕許角
立於¶𤣥宗之朝常楊繼美於代宗之世洎憲宗皇帝英
武啟運雄圗赫¶張中興之業髙映前古其時則先太師
<pb:KR4h0024_WYG_091-20b>
忠公翺翔内署有宻勿賛¶佐之績平吳定蜀實惟其功
及登樞衡作霖雨尊王室卑諸侯圗¶蔡料齊外定内理
顯王言於典誥彰帝範於圗籍紀在徽冊播於¶無窮特
進太子少保分司東都衛公長慶中事恵皇為翰林學
士¶訓誥之業彰於傳聞昭肅皇帝統握乾符寤寐良弼
詔自淮海復¶升台庭盡付𤣥機允厭神度每彤墀奏罷
别承天腃帝亦講伊訓¶說命之㫖定元首股肱之契以
太平之制度上古之文教咸屬於<md:KR4h0024_SBCK_091-10b>¶公焉㑹先太后懿號
<pb:KR4h0024_WYG_091-21a>
未立帝明發有永懐之痛公述沙麓神井之¶瑞賛繞樞
懷日之慶懋遵聖緒光慰孝思於是承命有宣懿祔廟¶
之制及武宗郊昊天拜清廟文物胥備朝廷有禮華夷
述職河朔¶修貢乃顯神休薦徽號奉揚一德以示萬方
於是撰仁聖文武至¶神大孝之冊封域無虞天子翛然
有求𤣥之思乃範貞金模聖表¶隆凖日角燭于宫庭中
外臣寮咸欲以頌山河而襃日月也公於¶是有聖容之
讃天街之北獯鬻攸居因饑憑凌怙衆强禦嚴之以¶刁
<pb:KR4h0024_WYG_091-21b>
斗而勃爾無懼申之以文告又腆然不率天子震怒旋
命征之¶公獨運沉機上資宸斷萬里勝負决於帷中雷
霆既振犬羊遂潰¶疣贅披抉腥膻解離遁其名王復我
貴主公於是有討北狄之詔¶天寶末薊門為首亂之地
瘡痏榛棘襲世未平至是漁陽帥仲武¶掃除妖孽臧獲
仇讎奉揚威神乃底康靖仍願勒石於盧龍之塞¶以敘
聖功飛章上聞帝用允若公祗應明命舒展格言呼嘯
神祗¶吐納嵩華當晝而文星現不寐而白鳯來成諸侯
<pb:KR4h0024_WYG_091-22a>
不朽之勲尊元<md:KR4h0024_SBCK_091-11a>¶后無私之化公於是有幽州紀聖功之
碑潞帥劉從諫死其子因¶闗河之險恃甲兵之衆請爵
争地屢聞王庭中外疑迷互撓天聼¶帝將耀神武公累
獻忠謀且言曰重耳在䘮不聞利父雄渠受戮¶秪以拒
君沉明皇舊宫天井内地跨連河北脅倚山東豈可行
有¶匪人坐為汙俗若是可忍孰不可容沃心無疑躡足
乃定又曰上¶黨居天下之脊當河朔之喉今漳水雄兵
常山勁卒是為脣齒實¶懼因依不若乘於未萌制其將
<pb:KR4h0024_WYG_091-22b>
動帝俞其奏乃妙選使臣以勞諭¶之嚴立刑賞以勸戒
之魏侯鎮侯勠力從命絶壺關之右臂收泜¶水之上㳺
獲茲渠魁在此成筭又轅門叛將横水餘兇竊上相之¶
旌旗盗晉陽之管鑰帝怒斯赫人心愈疑咸以師老于
郊梟巢尚¶固議罷兵者蚊聚請宥過者雷同公又揚笏
而言曰彼地則義師¶帥分宗室是𤣥祖勤啇之邑后稷
造周之邦𤓰瓞具存堂構斯在¶苟虧策畫不襲仇讎則
是奬彌牟逐主之風長冒頓射親之俗詩¶稱築室于道
<pb:KR4h0024_WYG_091-23a>
書謂疑謀勿成由是洞啓宸𠂻大破羣議運籌制勝<md:KR4h0024_SBCK_091-11b>¶舉
無遺䇿防㣲慮逺必契神機授鉞之臣服膺承命謝安
之圍棊¶尚拗曹叅之飲酒方酣果有軍書繼聞戎㨗砥
磨周鉞兵淬鄭刀¶萬里來袁紹之頭顱二冡𦵏蚩尤之
肩髀歡聲雖震於朝市喜氣¶不見于形容何其纂立功勲
鎮定風俗若是之重公於是有伐上¶黨之制平晉陽之
勅宗英可汗獻琛輸賮越自絶域通于本朝文¶畢伯士
之𦙍呼韓鹿蟸之師或執玉而朝靈囿或觧辮而拜甘
<pb:KR4h0024_WYG_091-23b>
泉¶並垂於冊書光彼明命公於是有諭迴鶻之命五慰
堅昆之書四¶文章等於訓傳機事出於神明固將偃仰
邳石之符傲睨鬼籍之¶録聞之者可以祛聾聵得之者
可以弼邦國每牙管既㧞芝泥將¶熟嘗於前席親授筆
札公亦分隂可就落簡如飛時有急宣關於¶密畫内庭
外制皆不與聞或勢切疾雷機難終日宣室未召武帳¶
莫開公則疏于封章達於旒衮當乙夜觀書之際未嘗
不稱美再¶三此又豈可與傳洞簫而諷於後庭聞子虚
<pb:KR4h0024_WYG_091-24a>
而嗟不同世者論功¶較德邪歲在乙丑羣公常伯以天
子之道貫於神祗一年而風雨<md:KR4h0024_SBCK_091-12a>¶攸序災沴不作二年殱
醜虜興北伐之詩四年誅狡童詠東征之¶歌而又伐摩
尼之風壊浮圖之俗偃兵返樸四海胥定思欲增鴻¶名
光下武公乃觀東序之圖按西崑之牒鋪舒名實藻縟
文采類¶于上帝為唐神宗公於是纂章天成功神德明
道之冊文號位既¶畢華夷㑹同方將命禮官召儒者訪
匡衡后土之儀採公玉明堂¶之圖考肆覲之禮於梁生
<pb:KR4h0024_WYG_091-24b>
取封禪之書於犬子盡皇王之盛事極¶臣子之殊功而
軒鼎將成禹書就掩然猶進先嘗之藥獻髙手之¶醫藏
周旦請代之書追漢宣易名之美作于大誥祈于昊天
始終¶一朝紹續九德其攻伐也既如彼其制作也又如
此故合武宗一¶朝冊命典誥奏議碑賛軍機羽檄凡兩
帙二十巻輒署曰㑹昌一¶品制集紀年追聖德也書位
旌官業也歲丁夘亞自左掖出為桂¶林九月公書至自
洛以典誥制命示于幽鄙且使為序以集成書¶尋𤣥珠
<pb:KR4h0024_WYG_091-25a>
不究於倪域聼希聲莫窮於髙下承命震惴幾移朝夕
援¶筆而復止者三四伏念江陸修盪辭讓不及因齋絜
以叙焉夫全<md:KR4h0024_SBCK_091-12b>¶功難持大名難兼日赫於晝而乏清媚月
皎於夜而無温煦冬之¶為候也則雪霜飄暴凍入肌髪
夏之為用也則金流石鑠火走膚¶脉如陽春髙秋者稀
焉南則瘴風毒虺之為厲也北則&KR0008;戎黠虜¶之為患也
如雒邑咸秦者幾焉鵰鷲不傅之以馳騁驊騮不授之¶
以騫翥如應龍者鮮焉仲尼聖賢之宗也位止於司㓂
<pb:KR4h0024_WYG_091-25b>
師&KR0360;道德¶之祖也官不過柱史如姬旦者幾焉是以保
衡傅説佐佑殷宗召¶公畢公寅亮周室咸著大訓克為
元龜書契以來未之多有李斯¶以列石紀號之文勝而
不在休明之運又何足數哉周勃霍光雖¶有勲伐而不
知儒術枚臯嚴忌善為文筆而不至巗廟自是已降¶其
類實繁惟君藴開物致君之才居元弼上公之位建靖
難平戎¶之業垂經天緯地之文粹于厥躬慶是全德蓋
四序之陽春九州¶之咸雒品彚之應龍人倫之姬旦後
<pb:KR4h0024_WYG_091-26a>
之學者其景行¶之
　　唐徐泗濠節度使觀察處置等使通議大夫檢校
　　尚書¶左僕射贈司徒張建封文集序
　　　　　　　　　　　　　　權德輿<md:KR4h0024_SBCK_091-13a>¶昔有虞以濬哲文明理天下故有諧八音陳九德賡載
康哉之臣¶周宣王循文武之業以開中興故有歌蒸民
賦韓奕清風大雅之¶什春秋之際諸侯列大夫感物造
端能賦可以圖事稱詩可以諭¶志然則元侯宗工作為
<pb:KR4h0024_WYG_091-26b>
文章本於王化繫於風俗亦其志氣之所¶發也司徒諱
建封南陽人簡亷疏達信厚誠直秉心可大以禮義¶為
干櫓非道不處視圭組猶稊稗以褐衣寛愽㳺于京師
當時賢¶公名卿盛服先生之倫皆迎門締交就義若渴
贊師律於盟津大¶鹵二府由察視主柱下方書朝廷以
州部要害選難符守歴巴陵¶陟壽春婪婪反虜壤地相
接衆寡懸絶物情不交斬其使者以殉¶傳首於行在所
屏翰淮海我為金湯選愞觀望者皆革心服義而¶東夏
<pb:KR4h0024_WYG_091-27a>
安矣加地進律察亷三都授鉞貞師涖于徐方就加六
職端¶右之任追命三公論道之秩其始終艱貞光大也
如是昔左丘明¶載單襄公之言曰忠文之實也智文之
輿也仁文之愛也義文之¶制也則司徒嚮時之大忠明
智戴仁抱義皆推本乎斯文然後足<md:KR4h0024_SBCK_091-13b>¶言足志踐履章灼
故其辯古人心源定是非於羣疑之下則韓君¶别録痛
詆時病以發舒憤懣則投元杜諸宰相書其餘贊勲伐
表¶丘隴銘器叙事放言詣理皆與作者方駕而歌詩特
<pb:KR4h0024_WYG_091-27b>
優有仲宣之¶氣質越石之清㧞如雲濤溟漲浩漾無際
而天琛夜光徃徃在焉¶其入覲也獻朝天行一篇因喜
氣以攄肝膈覽其辭者見公之心¶焉其還鎮也德宗皇
帝紆天文以送别湛恩異倫耀動中朝至於¶内廷錫宴
君唱臣和皆酌六義之英而為一時之盛夫文之病也¶
或牽拘而不能騁或奔放而不自還公則財成切近揮
斥細故英¶華感槩卓爾其閎大析理硏幾泊然其精㣲
全才逸氣與勲力相¶宣盡在是矣公之理也徐人宜之
<pb:KR4h0024_WYG_091-28a>
故尚書克家纂業用嗣厥服猶¶鮑氏之居司𨽻鄭人之
賦緇衣大君推恩善善春秋之義也永懐¶先志乃集遺
文以德輿甞承司徒之歡表列編次凡二百三十篇¶承
詔作序是用拜君命之辱而不敢讓云¶
　　唐昭容上官氏文集序　　　　張　<md:KR4h0024_SBCK_091-14a>¶説
臣聞五聲無主律吕綜其和五彩無章黼黻交其麗是
知氣有壹¶鬱非巧辭莫之通形有萬變非工文莫之冩
先王以是經天地究¶人神聞寂寞鑑幽昧文之辭義大
<pb:KR4h0024_WYG_091-28b>
矣哉上官昭容者故中書侍郎¶儀之孫也明淑挺生才
華絶代敏識聦聼探微鏡理開巻海納宛¶若前聞摇筆
雲飛咸同㝛搆初沛國夫人之方娠也夢巨人俾之¶大
秤曰以是秤量天下及昭容既生彌月夫人弄之曰秤
量天下¶豈在子乎孩遂啞啞應之曰是生而能言蓋為
靈也越在襁褓入¶於掖庭天實啓之故毁家而資國運
將興也故成德而受任自則¶天乆視之後中宗景龍之
際十数年間六合清謐内峻圖書之府¶外闢修文之館
<pb:KR4h0024_WYG_091-29a>
搜英獵俊野無遺才右職以精學為先大臣以無¶文為
恥每豫逰宫觀行幸河山白雲起而帝歌翠華飛而臣
賦雅¶頌之盛與三代同風豈惟聖后之好文亦云奥主
之協讚者也古¶者有女史記功書過復有女尚書決事
宫閤昭容兩朝專美一日¶萬幾顧問不遺應接如響雖
漢稱班媛晉譽左嬪文章之道不殊<md:KR4h0024_SBCK_091-14b>¶輔佐之功則異迹
袐九天之上身沒重泉之下嘉猷令範代罕得¶聞庶姬
後學嗚呼何仰然則大君據四海之圖懸百靈之命喜
<pb:KR4h0024_WYG_091-29b>
則¶九圍挾纊怒則千里流血静則黔黎乂安動則蒼甿
罷弊入耳之¶語諒其難乎貴而勢大者疑賤而禮絶者
隔近而言輕者忽逺而¶意忠者忤惟窈窕柔曼誘掖善
心忘味九德之衢傾情六藝之圃¶故登崑巡海之意寢
翦胡刈越之威息璿臺珍服之態消從禽嗜¶樂之端廢
獨使温柔之教漸於生人風雅之聲流於來葉非夫𤣥¶
黄毓粹貞明助思衆妙扶識羣靈挾志誕異人之寳授
興王之瑞¶其孰能臻斯懿乎鎮國太平公主道髙帝妹
<pb:KR4h0024_WYG_091-30a>
才重天人昔嘗共逰¶東壁同宴北渚倐來忽徃物在人
亡憫彫琯之殘言悲素扇之空¶曲上聞天子求椒掖之
故事有命史臣叙蘭臺之新集凡若干卷¶列之如左¶
　
　
　
　
　
<pb:KR4h0024_WYG_091-30b>
　
　
　
　
　
　
　
　唐文粹巻九十一¶
<md:KR4h0024_SBCK_092-1a>¶
<pb:KR4h0024_WYG_092-1a>
欽定四庫全書
　唐文粹巻九十二¶
　　　　　　　　　　　　　宋　姚鉉　編¶
　　序乙(總一十三首/)¶
　　　集序¶
　
