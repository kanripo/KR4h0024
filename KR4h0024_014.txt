# -*- mode: mandoku-view; -*-
#+TITLE: 唐文粹
#+DATE: 2015-09-11 21:27:11.889387
#+PROPERTY: ID KR4h0024
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 14
#+PROPERTY: FILE SB04n0194-014唐文粹-卷第十四上.
<pb:KR4h0024_SBCK_014-1a>¶
重校正唐文粹卷第十四之上¶
　　　　　　　　　　　吳興姚　鉉　纂¶
詩戊(揔六十四首)¶
　古調歌篇一¶
　　古風¶
　　　古風十一首(李白)古意三首(王績)覽古十四首(道士吴筠)¶
　　　古意二首(賀蘭進眀)古意九首(釋貫休)詠古(李涉)¶
　　　感古三首(盧仝)古意(賈㠀)効古(釋皎然)¶
　　　古興(呂温)諷古二首(劉禹錫)續古詩十首(白居易)¶
　　　古意贈補闕(孟郊)古意二首(祖詠)古意(陸&KR0027;&KR0041;)¶
　　　古意(李白)古興(權德輿)¶
　　　　古風十一首　李白¶
大雅乆不作吾衰竟誰陳王風委蔓草戰國多荆榛龍虎相啖食¶
兵戈逮狂秦正聲何微茫哀怨起騷人楊馬激頺波開流蕩無垠¶
<pb:KR4h0024_SBCK_014-1b>¶
廢興雖萬變憲章亦巳淪自從建安來綺麗不足珍聖代復元古¶
垂衣貴清眞羣才屬休明乗運共躍鱗文質相炳煥衆星羅秋旻¶
我志在刪述垂輝映千春希聖如有立絶筆於&KR0023;麟¶
咸陽二三月宫柳黃金枝緑幘誰家子賣珠輕薄兒日暮醉酒歸¶
白馬驕且馳意氣人所仰冶遊方及時子雲不曉事晩獻長楊辭¶
賦達身巳老草玄&KR0066;&KR0002;絲投閣良可歎但爲此輩&KR0339;¶
莊周夢胡蝶胡蝶爲莊周一體更變易萬事良悠悠乃知蓬萊水¶
復作清淺流青門種&KR0050;人舊日東陵侯冨貴故如此營營何所求¶
齊有倜儻生魯連特高妙眀月出海底一夕開光耀却秦振英聲¶
後世仰末照意輕千金贈顧向平原&KR0015;吾亦澹蕩人拂衣可同調¶
黃河走東溟白日落西海逝川與流光飄忽不相待春容捨我去¶
秋髪巳衰改人生非寒松年貌豈長在吾當乗雲螭吸景駐光彩¶
胡關饒風沙蕭索竟終古木落秋草黃登髙望戎虜荒城空大漠¶
邊邑無遺堵白骨橫千霜嵯峨蔽榛莽借問誰凌虐天驕毒威武¶
<pb:KR4h0024_SBCK_014-2a>¶
赫怒我聖皇勞師事鼙鼓陽和變殺氣發卒騷中土三十六萬人¶
哀哀淚如&KR0040;且悲就行役安得營農圃不見征戍兒豈知關山苦¶
李牧今不存邊人飼犲虎¶
燕昭延郭隗遂築黃金臺劇辛方趙至鄒衍復齊來奈何青雲士¶
棄我如塵埃珠玉買歌&KR0015;糟糠養賢才方知黃鵠舉千里獨徘徊¶
天津三月時千門桃與李朝爲斷腸花暮逐東流水前水復後水¶
古今相續流新人非舊人年年橘上遊雞鳴海色動謁帝羅公侯¶
月落西上陽餘輝半城樓衣冠照雲日朝下散皇州鞍馬如飛龍¶
黄金絡馬頭行人皆辟易志氣横嵩丘入門上髙堂列鼎錯珍羞¶
香風引趙舞清管隨齊謳七十紫鴛鴦&KR0031;&KR0031;戲庭幽行樂爭晝夜¶
自言度千秋功成身不退自古多愆&KR0057;黃犬空歎息緑珠成釁讎¶
何如鴟夷子散髪棹扁舟¶
郢客吟白雪遺響飛靑天徒勞歌此曲舉世誰爲傳試爲巴人唱¶
和者乃數千吞聲何足道歎息空悽然¶
<pb:KR4h0024_SBCK_014-2b>¶
燕趙有秀色綺樓青雲端眉目豔皎月一笑傾城歡常恐碧草晩¶
坐泣秋風寒纎手怨玉琴清晨起長歎焉得偶君子共成&KR0031;飛鸞¶
羙人出南國灼灼芙蓉姿皓齒終不發芳心空自持猶來紫宫女¶
共妬青蛾眉歸去瀟湘沚沉吟何足悲¶
　　　　古意三首　王績¶
幽人在何所紫巖有仙躅月夜橫寶琴此外將安欲材抽嶧山榦¶
徽&KR0039;崑丘玉&KR0238;抱蛟龍脣絲纒鳳凰足前彈廣陵罷後以明光續¶
百金買一聲千金傳一曲世無鍾子期誰知心所屬¶
桂樹何蒼蒼秋來花更芳自言歲寒性不知露與霜幽人重其德¶
徙植臨前堂連攀八九樹偃蹇二三行枝枝自相紏葉葉還相當¶
去來&KR0031;鴻鵠栖息兩鴛鴦榮䕃誠不厚斤斧亦勿傷赤心許君時¶
此意那可忘¶
彩鳳欲將歸提羅岀郊訪羅張大澤巳鳳入重雲颺朝栖崑閬木¶
夕飲蓬壷漲問鳳那逺飛賢君坐相望鳯言何深德微禽安足尚¶
<pb:KR4h0024_SBCK_014-3a>¶
但使鶵卵全無令矰繳放皇臣力牧舉帝樂簫韶暢自有來巢時¶
明年阿閣上¶
　　　　覽古十四首　道士呉筠¶
聖人重周濟眀道欲救時孔席不暇暖墨突何甞緇興言振頺綱¶
將以有所維君臣恣&KR0075;惑風俗日凋衰三代業遽隕七雄遂交馳¶
庶物墜塗炭區中&KR0002;棼絲秦皇燎儒術方&KR0125;靡孑遺大漢歷五葉¶
斯文復崇推乃驗經籍道興世同屯夷㢮張固天意設教安能持¶
興亡道之運否泰理所全奈何淳古風旣徃不復旋三皇巳散朴¶
五帝&KR0004;尚賢王業與覇功浮僞日以宣忠誠及狙詐殽混安可甄¶
餘智入九霄守愚淪重泉永懷巢居時感涕徒泫然¶
棟宇代巢穴其來自三皇跡生固爲累經始増百王瑶臺旣滅夏¶
瓊室復隕湯覆車世不悟秦氏興阿房繼踵迷反正漢家崇建章¶
力役弊萬人瓌竒殫八方狥志仍未極促齡巳云亡侈靡竟何在¶
荆榛生廟堂¶
<pb:KR4h0024_SBCK_014-3b>¶
閑居覽前載惻彼商與秦所殘必忠良所寶皆兇嚚昵䛕方自聖¶
不悟禍滅身箕子作周輔孫通爲漢臣洪範及禮儀後王用經綸¶
吾觀采苓什復感青蠅詩䜛佞亂忠孝古今同所悲姦邪起譛猾¶
骨肉相殘夷漢儲殞江充晉嗣滅驪姬天性猶可間君臣固其冝¶
子胥烹吴鼎文種斷越鈹屈原沉湘流厥感戚自貽何不&KR0002;范蠡¶
扁舟無還期¶
甞稽眞仙道清寂祛衆煩秦皇及漢武焉得遊其藩情擾萬機屑¶
位驕四海尊旣欲先宇宙仍規後乹坤崇高與乆逺物莫龍兩存¶
矧乃恣所慾荒&KR0075;伐靈根金膏特延期玉色復動䰟征戰窮外域¶
殺傷被中原天鑒諒難誣神理不可諼安期返蓬萊王母還崑崙¶
異術終莫告悲哉竟何言¶
魯侯祈正術尼父從棄捐漢主思英才賈生被排遷始皇重韓子¶
及覩乃不全武帝愛相如旣徵復忘賢貴逺世咸爾賤今理共然¶
方知古來主難以効當年¶
<pb:KR4h0024_SBCK_014-4a>¶
食其昔未偶落魄爲狂生一朝君臣契雄辯何縱橫運籌康漢業¶
憑軾下齊城旣以智所達還爲智所烹豈&KR0002;終殘貧酣歌本無營¶
晁錯抱逺䇿爲君納良規削彼諸侯權永用得所冝姦臣&KR0018;舊隙¶
乗釁謀相危世主竟不辨身戮宗且夷漢景稱欽眀濫罰猶如斯¶
比干與龍逢殘害何足悲¶
絳侯成大績賞厚位仍尊一朝對獄吏榮辱安可論蘇生佩六印¶
弈弈爲殃源主父食五鼎昭昭成禍根李斯佐二辟巨釁鍾其門¶
霍孟翼三后伊戚及後昆天人忌盈滿兹理固永存方知得意者¶
何必乗朱輪滅景栖逺&KR1087;弦歌對清罇二踈返濵海蔣詡歸林園¶
蕭灑去物累此謀誠足敦¶
至人順通塞委命固無疵吾觀太史公可謂識道規留滯焉足憤¶
感懷殄生涯吾歎龔夫子秉義確不移晦跡一何晚天年天當時¶
薰膏自銷鑠楚老空餘悲¶
達者貴量力至人尚知幾京房洞幽賛神奥咸發揮如何嫉元惡¶
<pb:KR4h0024_SBCK_014-4b>¶
不悟禍所歸謀物闇謀巳誰言爾精微¶
玄元明知止大雅尚保躬茂先洽聞者幽賾咸該通弱年賦鷦鷯¶
可謂達養蒙晚節希鸞鵠長飛戾曽穹知進不知退遂令其道窮¶
伊昔辨福&KR0004;胡爲迷禍終方驗嘉遁客永貞天壤同¶
聖人垂大訓奥義不苟設天道殃頑兇神明祐懿哲斯言猶影響¶
安得復㢠穴鯀瞍誕英睿唐虞育昬孽盗跖何延期顔生乃短折¶
魯隠全克讓禍機遂濳結楚穆肆巨逆福柄奚赫烈田常弑其主¶
祚國乆罔缺管仲存霸功世祖成詭說漢氏方版蕩羣閹恣邪譎¶
謇謇陳蕃徒孜孜抗忠節誓期區宇靜爰使兇醜絶謀恊事靡從¶
俄而反誅滅古來&KR0002;兹&KR0011;紛擾難盡列道遐理微茫誰爲我昭晣¶
吾將詢上帝寥廓詎躋徹巳矣勿用言忘懷庶自恱¶
　　　　古意二首　賀蘭進明¶
秦庭&KR0004;指鹿羣盗滿山東忤意皆誅死所言誰肯忠武關猶未啓¶
兵入望夷宫爲祟非涇水人君道自窮¶
<pb:KR4h0024_SBCK_014-5a>¶
崇蘭生澗底香氣滿幽林采采欲爲贈何人是同心日暮徒盈把¶
徘徊憂思深&KR0099;然紉雜佩重奏丘中琴¶
　　　　古意九首　釋貫休¶
一&KR0040;火雲盡閉門心冥冥蘭花與芙蓉滿院同芳馨佳人天一涯¶
好鳥鳴嚶嚶我有&KR0031;白璧不羡於虞卿我有徑寸珠別是天地精¶
玩之室生白蕭灑身安輕只應天上人見我&KR0031;眼明¶
陽烏爍萬物草木懷春恩茫茫塵土飛培擁名利根我本事簑笠¶
㓜知天子尊學爲毛氏詩亦多直致言不慕需臑&KR0011;附勢同崩奔¶
唯尋桃李蹊去去長者門¶
羙人如遊龍被服金鴛鴦手把古刀尺在彼白玉堂文章深掣曵¶
珂珮鳴玎璫好風吹桃花片片落銀床何妨舉羽翰逺逐朱鳥翔¶
乾坤有清氣散入詩人脾聖賢遺淸風不在惡木枝千人萬人中¶
一人兩人知憶在東溪日花開葉落時幾擬以黃金鑄作鍾子期¶
莫輕白雲白不與風雨㑹莫見守羊兒謂是&KR0004;平輩人生非日月¶
<pb:KR4h0024_SBCK_014-5b>¶
光輝豈長在一榮與一辱今古常相對君不見于公門子孫好冠¶
蓋¶
古交如眞金百鍊色不回今交如&KR0064;流倐忽生塵埃我恐君子氣¶
散爲靑松栽我恐荆&KR0068;花只爲小人開傷心復傷心吟上高高臺¶
常思謝康樂文章有神力是何清風清凜然似相識一種爲頑嚚¶
得作翻經石一種爲枯槁得作登山&KR0282;永嘉爲郡後山水添鮮碧¶
何當舉羽翰一去觀遺迹¶
常思李太白仙筆驅造化玄宗致之七寳牀虎殿龍樓無不可一¶
朝力士脫靴後玉上青蠅生一箇紫皇案前五色麟忽然掣斷黃¶
金鏁五湖大浪如銀山滿船載酒槌鼓過賀老成異物顚狂誰敢¶
和寜知江邊墳不是猶醉卧¶
檍在山中時丹桂花葳㽔紅泉浸瑶草日夕生華滋箬屋開地爐¶
翠牆挂藤衣看經竹䆫邊白猿三四枝東峯有老人眼碧頭骨竒¶
種薤煑白石旨趣如孾兒月上來打門月落方始歸授我微妙訣¶
<pb:KR4h0024_SBCK_014-6a>¶
恬淡無所爲別來六七年只恐白日飛¶
　　　　詠古　李渉¶
大智思濟物道行心始休垂綸自消息歲月任春秋紂虐武旣賢¶
風雲固可求順天行殺機所向恊良謀況以丈人師將濟安川流¶
何勞問枯骨再取隂陽籌霸國不務人兵戈恣相酬空令渭水跡¶
千古獨悠悠¶
　　　　感古三首　盧仝¶
天生聖明君必資忠賢臣舜禹竭股肱共佐堯爲君四載成地理¶
七政齊天文階下蓂莢主琴上南風薰輪轉夏殷周時復猶一人¶
秦漢事䜛巧魏&KR0051;忘機鈞猜忌相翦滅邇來迷恩親以愚保其身¶
不覺身沉淪以智理其國遂爲國之賊苟圖容一身萬事良可惻¶
可憐萬乗君聦明受沉惑忠良伏草莽無因施羽翼日月異又蝕¶
天地晦如墨旣亢而後求異哉龍之德¶
人生何所貴所貴有終始昨日盈尺璧今日盡瑕棄蒼蠅&KR0039;垂&KR0068;¶
<pb:KR4h0024_SBCK_014-6b>¶
巧舌成錦綺箕子爲之奴比干諌而死仲尼魯司㓂岀走爲群婢¶
假如屈原醒其柰一國醉一國醉呶號一人行清髙便欲激頺波¶
此事眞徒勞上山逢猛虎入海遭巨鼇王者苟不死腰下魚鱗刀¶
東海波連天三度成桑田高岸髙於屋斯須變溪谷天地猶尚然¶
人情難乆全夜半白刃讎旦來金石堅蕭綬旣解拆陳印亦棄捐¶
竭節遇刀割輸忠遭禍纒不予衾之眠信予衾之穿明鏡不自照¶
膏潤徒自煎抱劒長太息淚墮秋風前¶
古人不患寡所患患不均單醪投長河三軍盡沉淪今人異古人¶
結託唯親賔毀拆唯鵲巢不行鳲鳩仁鄙悋不識分有心占陽春¶
鸞鶴日巳踈燕雀日巳親小物無大志安測栖松筠恩眷多棄故¶
物情尚逐新瓦礫暫拂拭光掩連城珍脣吻恣談鑠黃金成&KR0069;塵¶
蘇秦北遊趙張禄西入秦旣變嫂叔節仍擯華陽君萬世金石交¶
一餉如浮雲骨肉且不顧何况長覉貧¶
　　　　古意　賈㠀¶
<pb:KR4h0024_SBCK_014-7a>¶
碌碌復碌碌百年&KR0031;轉轂志士中夜心良馬白日足俱爲不等閑¶
誰是知音目眼中兩行淚曽弔三獻玉¶
　　　　効古(天寳十四年)釋皎然¶
日出天地正煌煌闢晨曦六龍驅羣動古今無盡時夸父亦何愚¶
競走先自疲飲乾咸池水折盡長桑枝渴死化爝火嗟嗟徒爾爲¶
空留鄧林在摧折令人嗤¶
　　　　古興　吕温¶
越歐百錬時楚卞三泣地二寳無人識千齡皆棄置空巖起白虹¶
古獄生紫氣安得命世客直來開奥祕劒任刜鐘看玉從投火試¶
必能絶疑惑然後論竒異¶
　　　　諷古二首　劉禹錫¶
軒后&KR0004;冠冕前旒爲蔽明安知從椱道然後見人情¶
簿領乃俗士淸談信古風吾觀蘇令綽朱墨一何工¶
　　　　續古詩十首　白居易¶
<pb:KR4h0024_SBCK_014-7b>¶
戚戚復戚戚送君逺行役行役非中原海外黃沙磧伶俜獨居妾¶
迢逓長征客君望功名歸妾憂生死隔誰家無夫婦何人不離拆¶
所恨薄命身嫁遲别日迫妾身有存没妾心無改易生爲閨中婦¶
死作山頭石¶
掩涕別郷里飄颻將逺行茫茫緑野中春盡孤客情驅馬上丘壠¶
髙低路不平風吹棠&KR0058;花啼鳥時一聲古墓何代人不知姓與名¶
化作路傍土年年春草生感彼忽自悟今我何營營¶
朝采山上薇暮采山上薇歲晏薇亦盡飢來何所爲坐飮白石水¶
手把青松枝擊節獨長歌其聲清且悲櫪馬非不肥所苦長絜維¶
豢豕非不飽所憂竟爲犧行行歌此曲以慰常苦飢¶
雨露長纎草山苗髙入雲風雪折勁木澗松摧爲薪風摧此何意¶
&KR0040;長彼何因百丈澗底死寸莖山上春可憐苦節士感此涕盈巾¶
窈窕&KR0031;鬟女容德俱如玉晝居不踰閾夜行常秉燭氣如含露蘭¶
心如貫霜竹冝當備嬪御胡爲守幽獨無媒不得選年忽過三六¶
<pb:KR4h0024_SBCK_014-8a>¶
歲暮望漢宫誰在黃金屋邯鄲進倡女能唱黃花曲一曲稱君心¶
恩榮連九族¶
栖栖逺方士讀書三十年業成無知已徒歩來入關長安多王矦¶
英俊競攀援幸隨衆賔末得厠門館間東閣有旨酒中堂有管絃¶
何爲向隅客對此不開顔冨貴無是非主人終日歡貧賤多悔&KR0057;¶
客子中夜歎歸去復歸去故郷貧亦安¶
涼風飄嘉樹日夜減芳華下有感秋婦攀條苦悲嗟我本幽閑女¶
結髪事豪家豪家多婢僕門内頗驕奢良人近封矦岀入鳴玉珂¶
自從冨貴來恩薄&KR0138;言多&KR0193;婦獨守禮群妾互竒袤但信言有玷¶
不察心無瑕容光未銷歇歡愛獨蹉跎何意掌上玉化爲眼中沙¶
盈盈一尺水浩浩千丈河勿言小大異隨分有風波閨房復猶爾¶
&KR0022;國當如何¶
心亦無所逼身亦無所拘何爲膓中氣鬱鬱不得舒不舒良有以¶
同心乆離居五年不見面三年不附書念此令人老抱膝坐長吁¶
<pb:KR4h0024_SBCK_014-8b>¶
豈無盈罇酒非君誰與娱¶
攬衣岀門行遊觀遶林渠澹澹春水暖東風生緑蒲上有和鳴鴈¶
下有掉尾魚飛沉一何樂鱗羽各有徒而我方獨處不與之子俱¶
顧彼自傷已禽魚之不如出遊欲遣憂孰知&KR0104;有餘¶
春旦日&KR0004;出曈曈耀晨輝草木照未逺浮雲巳蔽之天地黯以晦¶
當午如昏時雖有東南風力微不能吹中園何所有滿地靑靑葵¶
陽光委雲上傾心欲何依¶
　　　　古意贈補闕　孟郊¶
曲木忌日影䜛人畏賢明自然照燭間不受邪佞輕不有百錬火¶
孰知寸金精金鉛正同爐願分麤與精¶
　　　　古意二首　祖詠¶
楚王意何去獨自留巫山偏使世人見迢迢江水間駐舟春潭裏¶
誓願拜靈顔夢寐覩神女金沙鳴珮環閑&KR0233;絶世姿令人氣力微¶
含&KR0015;黙不語化作朝雲飛¶
<pb:KR4h0024_SBCK_014-9a>¶
夫差日&KR0075;放舉國求妃嬪自謂得王寵代間無美人碧羅蒙天閣¶
坐輦乗芳春宫女數千騎常遊江上濵年深王顔老時薄花䊋新¶
拭淚下金殿嬌多不顧身生前妬歌舞死後同&KR0069;塵冡墓令人哀¶
哀於銅雀臺¶
　　　　古意　陸&KR0027;&KR0041;¶
君心莫淡薄妾意正栖託願得&KR0031;車輪一夜生四角¶
　　　　古意　李白¶
白酒&KR0004;熟山中歸黃雞啄黍秋正肥呼兒烹雞酌白酒男女歡&KR0015;¶
牽人衣高歌取醉欲自慰起舞落日爭光輝遊說萬乗苦不早著¶
鞭跨馬渉逺道㑹稽愚婦輕買臣余亦辭家方入秦仰天大&KR0015;出¶
門去我輩豈是蓬蒿人¶
　　　　古興　權德輿¶
月中有桂樹無翼難上天海底有驪珠下隔萬丈淵人生大限雖¶
百歲就中三十稱一世晦眀烏兔相推遷雪霜漸到&KR0031;&KR0066;邊紀憂¶
<pb:KR4h0024_SBCK_014-9b>¶
#+PROPERTY: JUAN 14
#+PROPERTY: FILE SB04n0194-014唐文粹-卷第十四下.
<pb:KR4h0024_SBCK_014-10a>¶
重校正唐文粹卷第十四之下¶
　　　　　　　　　　　　吳興姚　鉉　纂¶
詩巳(揔五十六首)¶
　古調歌篇二¶
　　雜興四十七¶
　　　雜興(聶夷中)雜言(謝陶)雜詩&KR2373;首(權德&KR3775;)¶
　　　雜詩六首(李華)雜詩二首(張說)雜詩二首(儲光義)¶
　　　&KR0258;感(鮑防)雜言(司空圖)雜詩(獨孤及)¶
　　　雜諷九首(陸&KR0027;䝉)感興(崔膺)遣興三首(杜甫)¶
　　　寓言二首(賈至)寓興(賈㠀)寓興(歐陽唐)¶
　　　　不欺(賈㠀)辯士　新昌里(姚合)¶
　　　　口號(賈㠀)絶句　悲歌三首(顧況)¶
　　　美人(陸&KR0027;䝉)客思(楊敬之)感事(陸龜䝉)¶
　　　寓言(孟效)¶
<pb:KR4h0024_SBCK_014-10b>¶
　　傷感九¶
　　　汾隂行(李嶠)八月五日歌(顧況)¶
　　　三郷驛伏覩玄宗望女几山詩小臣斐然有感(劉禹錫)¶
　　　江南遇天寳樂叟(白居易)連昌宫詞(元稹)¶
　　　感興(李涉)玊華宫(杜甫)¶
　　　至開化里壽春公故宅(&KR0330;&KR0063;物)杜秋娘詩(杜牧)¶
　　　　&KR0258;興　聶夷中¶
兩葉能蔽目&KR0031;豆能塞聦理身不知道將爲天地聾擾擾造化內¶
茫茫天地中苟或有所願毛髪亦不容¶
　　　　雜言　謝陶¶
天不與人言禍福能自至水火雖活人暫不得即死蹈之焚斯須¶
憑之溺容易水火與禍福豈有先言耳¶
　　　　雜詩三首　權德輿¶
婉彼嬴氏女吹簫偶簫史彩鸞駕飛煙綽約兩仙子神期諒交感¶
<pb:KR4h0024_SBCK_014-11a>¶
相顧乃如此豈比成都人琴心中夜起¶
陽臺巫山上風雨忽淸曠朝雲與遊龍變化千萬狀魂交復目斷¶
縹緲難比況蘭澤不可親凝情坐惆悵¶
淇水春正禄上宫蘭葉齊光風兩揺蕩鳴佩出中閨一顧授横波¶
千金呈瓠犀徒然路傍子怳怳復悽悽¶
　　　　雜詩六首　李華¶
黃鐘叩元音律呂更循環邪氣悖正聲鄭衛生其間典樂忽㳙微¶
波浪與天渾嘈嘈鴟梟動好鳥徒緜蠻王吉歸郷里甘心長閉關¶
玄黃與丹青五氣之正色聖人端其源上下皆有則齊侯好紫衣¶
魏帝婦人飾女奴厭金翠傾海未滿臆何忍嚴子陵羊裘死荊&KR0068;¶
甘酸不私人元和運五行生人受其用味正心亦平爪牙相踐傷¶
日與性命爭聖人不能絶鑚燧與炮烹嗜慾乗此熾百金資一傾¶
正消神耗衰邪勝體充盈顔子有餘樂瓢中寒水清¶
隂魄淪宇宙太陽假其明臣道不敢專由此見&KR0220;盈未聞東菑稼¶
<pb:KR4h0024_SBCK_014-11b>¶
一氣嘉穀成上天降寒暑地利乃可生&KR0081;藟附柔木繁隂蔽曽原¶
風霜摧枝條不復庇本根女蘿依松栢然後得長存¶
孔光尊董賢胡廣慚李固儒風冠天下而乃敗王度絳矦與慱陸¶
忠朴受遺顧求名不考實文弊反爲蠧¶
結交得書生書生鈍且直爭權復爭利終不得其力我逢縱橫者¶
是我牙與翼相旋如疾風並命趨紫極奔車得停&KR0100;風火何用逼¶
仁義豈有常肝膽反爲賊勿嫌書生直鈍直深可憶¶
　　　　雜詩二首　張說¶
抱薰心&KR0106;焦舉斾心&KR0106;揺天長地自乆歡樂能幾朝君看西陵樹¶
歌舞爲誰矯¶
問子青霞意何事留朱軒自言心逺俗未始迹辭喧過蒙良時幸¶
側息吏途煩簪纓非宿好文史棄前言夕卧北䆫下夢歸南山園¶
白雲慚幽谷清風媿泉源十年兹賞廢佳期今復存挂冠謝朝侣¶
星駕別君門¶
<pb:KR4h0024_SBCK_014-12a>¶
　　　　雜詩二首　儲光羲¶
秋風肅天地太行高崔嵬猿&KR0924;淸夜吟其聲一何哀寂寥掩圭蓽¶
夢寐遊蓬萊琪樹逺亭亭玉堂雲中䦕洪崖吹簫管素女飄颻來¶
雨師旣先後道路無纎埃鄙哉楚襄王獨好雲陽臺¶
渾胚本無&KR0090;末路多是非逹士志寥廓所在能忘機耕鑿時末至¶
還山聊採薇虎豹對我蹲鸑鷟傍我飛仙人空中來謂我勿復歸¶
格澤爲君駕雲䨘爲君衣西遊崑崙墟可與世人違¶
　　　　雜感　鮑防¶
漢家海内承平乆萬國戎王皆稽首天馬常銜首蓿花胡人歲獻¶
蒲萄酒五月荔枝&KR0004;破顔朝離&KR0090;郡夕函關鴈飛不到桂陽嶺馬¶
走皆從林邑山甘泉御果垂仙閣日暮無人香自落逺物皆重近¶
皆輕雞雖有德不如鶴¶
　　　　雜言　司空圖¶
烏飛飛兔蹶蹶朝來暮去驅時節女媧秪解&KR0024;靑天不解煎膠黏¶
<pb:KR4h0024_SBCK_014-12b>¶
日月¶
　　　　雜詩　獨&KR0012;及¶
百花結成子春物捨我去流年惜不得獨立空閨暮心自有所待¶
甘爲物華悞未必千黄金買得人一顧¶
　　　　雜諷九首　陸&KR0027;蒙¶
紅&KR0094;縁枯桑靑繭大如甕人爭捩其臂羿矢亦不中微㣲待賢禄¶
一一希入夢縱操上古言口噤難即貢蛟龍在怒水拔取牙角弄¶
丹穴如可游家家畜&KR0012;鳳凶門尚兒戯戰血波澒溶社&KR0017;苟有靈¶
誰能遏秋慟¶
童麋來觸犀德力不相及伊無愜心事秪有碎首泣況將鵬蝨校¶
數又百與十攻如餓鴟叫勢&KR0002;脫兔急斯爲朽關鍵怒犖抉以入¶
年來横干戈末見拔城邑得非佐饔者齒齒待啜汁羈維豪傑輩¶
四駭方少縶此皆乗時利縱舎在呼吸吾欲斧其吭無雷動幽蟄¶
歌鵝慘于冰陸立懷所適斯人道仍閟不得不嗚呃當時布衣士¶
<pb:KR4h0024_SBCK_014-13a>¶
亦作天子客至今東方生滿口自誇白終爲萬乗交談笑無所隔¶
致君非有書乃是堯舜畫秖令侯門峻日掃貧賤迹朝趨九韶音¶
莫列五鼎食如聞恭儉語謇謇事夕惕可拍伊牧肩功名被金石¶
赤石可燒城䜛邪易爲伍詩人疾之甚取俾投犲虎長風吹窽木¶
始有音韻吐無木亦無風笙簧由喜怒女媧鍊五石天缺猶可補¶
當其利口銜罅漏不復數元精遺萬&KR0011;&KR0031;目如牖户非是旣相叅¶
重瞳亦爲瞽¶
東南有狂兕獵者西北矢利塵白&KR0115;&KR0115;獨此清夜止無人語其事¶
偶坐窺天紀安得東壁明洪洪用墳史搜揚好古士一以罄雲水¶
流堪灑菁英風足去稗秕如能岀竒計坐可平賊壘徐陳羲皇道¶
髙駕太平軌攫䟽成特雄濯垢爲具美貢賢當上賞景福視所履¶
永播南薰音垂之萬年耳¶
有蘗何靑靑空城雪霜裏千林盡枯槁苦節獨不死他遭匠石顧¶
揔入犧黃美遂得保天年私心未爲恥髙從宿梟怪下亦容螻蟻¶
<pb:KR4h0024_SBCK_014-13b>¶
大厦&KR0002;掄材亭亭託君子¶
左右佩劒者彼此亦相&KR0015;趨時與閉門喧寂不同調潛機取聲利¶
自許臻乎妙志士以神窺慚然眞可弔天之發遐&KR0284;大小隨萬竅¶
魁其鑪冶姿形質惟所召鼗笙磬竽瑟是必登淸廟伊聖不可欺¶
誰能守蓬藋¶
横笛喝秋風淸商入䟽越君居不夜城肯怨&KR0012;戍月呉兵甚犀利¶
太白光突兀日巳費千金瘽聞侵一撥豈無惡年少縱酒遊俠窟¶
募爲敗死軍去以梟叛卒豈無中林士貫穿學間骨兵法五十家¶
浩蕩如溟渤髙懸鹿皮睡淸澗時依樾分巳諾煙霞全遺事干謁¶
旣非格猛獸未可輕華髪北面師其謀幾能止征伐何妨秦董勇¶
又有曹劌說堯舜尚詢蒭公平聽無忽¶
朝爲壯士歌暮爲壯士歌壯士心獨苦傍人謂之何古鐡乆不快¶
&KR0029;天無處磨將來易水上猶足生寒波捷可&KR0054;飛狖健能超橐駞¶
群兒被堅利索手安憑河驚飇掃長林直木謝　科嚴霜凍大澤¶
<pb:KR4h0024_SBCK_014-14a>¶
僵龍不如蛇昔者天血碧吾徒安歎嗟¶
　　　　感興　崔&KR0574;¶
冨貴難義合困窮易感恩古來忠烈士多出貧賤門世上樹桃李¶
但結繁華子白屋拘關人青雲壯心死本以勢利交勢盡交情已¶
如何失情後始歎門易䡄¶
　　　　遣興三首　杜甫¶
蟄龍三冬卧老鶴萬里心昔時賢俊人未遇猶視今&KR0286;康不得死¶
孔明有知音又如壠底松用捨在所㝷大哉霜雪榦歲乆爲枯林¶
在昔龐德公未曽入州府襄陽&KR0132;舊間處士節尤苦豈無濟時䇿¶
終竟畏羅&KR0328;林茂鳥有歸水深魚知聚舉家隱鹿門劉表焉得取¶
蓬生先無根漂蕩隨高風天寒落萬里不復歸本叢客子念故宅¶
三年門巷空悵望但烽火戎車滿關東生涯能幾何常在覊旅中¶
　　　　寓言二首　賈至¶
凛凛秋閨夕綺羅知早寒玉砧調鳴杵始搗機中紈憶昨别離日¶
<pb:KR4h0024_SBCK_014-14b>¶
桐花覆井欄今來思君時白露盈堦塼聞有關河信欲&KR0009;&KR0031;玉盤¶
玉以委貞心盤以薦嘉飱嗟君在萬里使妾衣帶寛¶
春草紛碧色佳人曠無期悠哉千里心欲採商山芝歎惜良㑹晚¶
如何桃李時懷君晴川上佇立夏雲滋¶
　　　　寓興　賈㠀¶
莫居暗室中開目閉目同莫趨碧霄路容飛不容歩暗室未可居¶
碧霄未可趨勸君跨仙竹日下雲爲衢¶
　　　　寓興　歐陽詹¶
桃李有竒質樗櫟無妙姿皆承慶雲沃一種春風吹美惡苟同歸¶
喧囂徒爾爲相將任玄造聊醉手中巵¶
　　　　不欺　賈島¶
上不欺星辰下不欺&KR0017;神知心兩如此然後何所陳食魚味在鮮¶
食蓼味在辛掘井須到流結交須到頭此語誠不謬敵君三萬秋¶
　　　　辯士¶
<pb:KR4h0024_SBCK_014-15a>¶
辯士多毀訾不聞談已非猛虎恣殺暴未常齧妻兒此理天所惑¶
所惑當問誰求食飼鶵禽吐出美言詞善哉君子人揚光掩瑕疵¶
　　　　新昌里　姚合¶
舊客常樂坊井泉濁而鹹新居新昌里井泉淸而甘僮僕慣苦飲¶
食美翻憎嫌朝朝忍飢行戚戚如難堪中下無正性所習便滛躭¶
一染不可變甚於茜與藍近貧日益廉近富日益貪以此當自警¶
愼勿信邪讒¶
　　　　口號　賈㠀¶
中夜忽自起汲此百尺泉林木含白露星斗在靑天¶
　　　　絶句¶
海底有眀月圎於天上輪得之一寸光可買千里春¶
　　　　悲歌三首(并序)顧況¶
情思發動聖賢所不免也故師乙陳其宜延陵審其音理亂之所¶
經王化之所興信無逃聲豈徒文彩之麗遂作歌以悲之¶
<pb:KR4h0024_SBCK_014-15b>¶
邊城路今日犁田昔人墓岸上沙昔時江水今人家今人昔人共¶
長歎四氣相催節迴換明月皎皎入華池白雲離離度靑漢我欲¶
昇天天隔霄我欲渡水水無橋我欲上山山路險我欲汲井井泉¶
遥越人翠被今何夕獨立沙邊江草碧紫燕西飛欲&KR0009;書白雲何¶
處逢來客¶
新繫靑絲百尺繩心在君家轆轤上我心皎㓗君不知轆轤一轉¶
一惆悵何處春風吹曉幕江南渌水通朱閣美人二八顔如花泣¶
向春風畏花落臨春風聽春鳥別時多見時少愁人一夜不得眠¶
瑶井玉繩相對曉¶
軒轅黃帝&KR0004;得仙鼎湖一去三千年周流三十六洞天洞中日月¶
星辰聮&KR0016;龍駕景遊八極軒轅弓劒無人識東海靑童&KR0009;消息¶
　　　　美人　陸&KR0027;蒙¶
美人抱瑶瑟哀怨彈別鶴雌雄南北飛一旦異栖託諒非金石性¶
安得宛如昨生爲並蔕花亦有先後落秋林對斜日光景自相薄¶
<pb:KR4h0024_SBCK_014-16a>¶
猶欲悟君心朝朝佩蘭&KR0002;¶
　　　　客思　楊敬之¶
禾黍正離離南國翦白芝細腰沉趙女髙髻唱蠻姬路愧前岡月¶
梳慚一頷絲郷心不可語獨念畏人知¶
　　　　感事　陸&KR0027;蒙¶
將軍&KR0013;鮫凾秪畏金矢鏃豈知䜛箭利一中成赤族古來信簧舌¶
巧韻凄鏘曲君聞恱耳音盡日聽不足&KR0004;因起毫髮漸可離骨肉¶
所以賢達心求人須任目¶
　　　　寓言　孟郊¶
誰言碧山曲不廢靑松直誰言濁水泥不汚明月色我有靑松心¶
俗騁風霜力貞明旣如此摧折安可得¶
　　　　汾隂行　李嶠¶
君不見昔日西京全盛時汾隂后土親&KR0021;祠齋宫宿寢設厨供撞¶
鍾鳴皷樹羽旗漢家四葉才且雄賔延萬靈服九戎栢梁賦詩髙¶
<pb:KR4h0024_SBCK_014-16b>¶
宴罷詔書法駕幸河東河東太守親掃除奉迎至尊導鑾輿五營¶
將校列容衛三河縱觀空里閭回旌駐蹕降靈場焚香奠醑邀百¶
祥金鼎發食正焜煌靈祇煒燁攄景光埋玉陳牲禮神畢舉麾上¶
馬乗輿岀彼汾之曲嘉可游木蘭爲檝桂爲舟擢歌微吟綵鷁浮¶
簫鼓哀鳴白雲秋歡娱宴洽賜羣后家家復除户牛酒聲明動天¶
樂無有千秋萬歲南山壽自從天子向秦關玉輦金車不復還珠¶
簾羽帳長寂寞鼎湖龍髯安可攀千齡人事一朝空四海爲家此¶
路窮雄豪意氣今何在壇塲宫舘盡蒿蓬路逢古老長歎息世事¶
回環不可測昔時青樓對歌舞今日黃埃聚荆&KR0068;山川滿目淚沾¶
衣冨貴榮華能幾時不見只今汾水上唯有年年秋鴈飛¶
　　　　八月五日歌　顧況¶
四月八日明星出摩耶夫人降前佛八月五日佳氣新昭成太后¶
生聖人開元九年燕公說奉詔聽置千秋節丹靑廟裏貯姚宋花¶
蕚樓中宴岐薛清樂靈香幾處聞鸞歌鳳吹動祥雲巳於武庫見¶
<pb:KR4h0024_SBCK_014-17a>¶
靈鳥仍向&KR0051;山逢老君率土溥天無不樂河淸海宴窮寥廓梨園¶
弟子傳法曲張果先生進仙藥玉座凄涼遊帝京悲翁迴首感承¶
明雲韶九奏杳然逺唯有五陵松栢聲¶
　　　　三郷驛伏覩玄宗望女几山詩小臣斐然有感　劉禹錫¶
開元天子萬事足惟惜當時光景促三郷陌上望仙山歸作霓裳¶
羽衣曲仙心從此在瑤池三清八景相追隨天上忽乗白雲去世¶
間空有秋風辭¶
　　　　江南遇天寳樂叟　白居易¶
白頭病叟泣且言禄山未亂入梨園能彈琵琶和法曲多在華淸¶
隨至尊是時天下太平乆年年十月坐朝元千官起居環佩合萬¶
國㑹同車馬奔金鈿照耀石甕寺蘭麝薰煑温湯源貴妃宛轉侍¶
君側體弱不勝珠翠繁冬雪飄颻錦&KR0129;暖春風蕩&KR0222;䨘裳翻歡娱¶
未足燕㓂至弓勁馬肥胡語喧&KR0206;土人遷避夷狄鼎湖龍去哭軒¶
轅從此漂淪到南土萬人死盡一身存秋風江上浪無限暮&KR0040;舟¶
<pb:KR4h0024_SBCK_014-17b>¶
中酒一樽涸魚乆失風波勢枯草曾霑雨露恩我自秦來君莫問¶
驪山渭水如荒村新豐樹老籠眀月長生殿暗鎻黄昏紅葉紛紛¶
蓋欹瓦緑苔重重封壞垣唯有中官作宮使毎年寒食一開門¶
　　　　連昌宫辭　元稹¶
連昌宫中滿宫竹歲乆無人森似束又有牆頭千葉桃風動落花¶
紅蔌蔌宫邊老人爲余泣小年選進因曽入上皇正在望仙樓太¶
眞同憑欄干立樓上樓前盡珠翠炫轉熒煌照天地歸來如夢復¶
如癡何暇備言宫裏事&KR0004;過寒食一百六店舎無煙宫樹緑夜半¶
月髙弦索鳴賀老琵琶定場屋力士傳呼覔念奴念奴潛伴諸郞¶
宿須&KR0119;覔得又連催特勑街中許燃燭春嬌滿眼睡紅綃掠削雲¶
鬟旋䊋束飛上九天歌一聲二十五郎吹管逐逡巡大徧梁州徹¶
色二&KR0027;兹轟録續李謩壓笛傍宫牆偷得新翻數般曲(念奴天寳/中名妓善)¶
(歌樓下酺宴累日之後萬衆喧隘嚴安之辛黃裳輩闢易而不能/禁衆樂爲之罷奏玄宗常遣髙力士大呼於樓上日飲遣念奴習)¶
(歌邠王二十五郎吹小管逐㸔人能聽否末甞不悄然奉詔其爲/當時所重也如此然而玄宗不欲奪俠逰之盛未甞置在宫禁或)¶
<pb:KR4h0024_SBCK_014-18a>¶
(歳幸温湯時廵東洛有司潛遣從行而巳又&KR0007;宗幸上陽宫夜後/新翻一曲屬明夕正月十五日潛遊燈下忽聞酒樓上有笛奏前)¶
(夕新翻之曲者大駭之眀月宻捕笛者詰驗之自云某其夕竊於/天津橋上翫月聞宫中奏曲愛其新聲遂於天津橋柱以爪畫譜)¶
(記之間其誰氏奏云臣即長安少/年李謩也&KR0007;宗異之賜物遣去)平明大駕發行宫萬人鼓舞途¶
路中百官隊仗避歧薛楊氏諸姨車&KR0242;風明年十月東都破御路¶
猶存禄山過驅令供頓不敢藏萬姓無聲淚潛墮兩京定後六七¶
年&KR0077;尋家舎行宫前莊園燒盡有枮井行宫門闥樹宛然爾後相¶
傳六皇帝不到離宫門久閉往來年少&KR0003;長安玄武樓成花蕚廢¶
去年勑使因斫竹偶值門開暫相逐荆榛櫛比塞池塘狐兔驕癡¶
縁樹木舞榭欹傾基尚存文牎窈窕紗猶緑塵埋粉壁舊花鈿烏¶
啄風箏碎珠玉上皇偏愛臨砌花依然御榻臨堦斜蛇出燕巢盤¶
&KR0242;栱菌生香案正當衙寢殿相連端正樓太眞梳洗樓上頭晨光¶
未岀簾影黑至今反掛&KR0226;瑚鈎指向傍人因慟哭却出宫門淚相¶
續自從此後還閉門夜夜狐狸上門屋我聞此語心骨悲太平誰¶
致亂者誰翁言野父何分别耳聞眼見爲君&KR0003;姚崇宋璟作相公¶
<pb:KR4h0024_SBCK_014-18b>¶
勸諌上皇言語切爕理隂陽禾黍豐調和中外無兵戎長官清平¶
太守好㨂選皆言由相公開元欲末姚宋死朝廷漸漸由妃子禄¶
山宫裏養作兒虢國門前閙如市弄權宰相不記名依俙憶得楊¶
與李廟謀顛倒四海揺五十年來作瘡痏今皇神聖丞相明詔書¶
&KR0138;下吴蜀平官軍又取淮西賊此賊亦除天下寧年年耕種宫前¶
道今年不遣子孫耕老翁此意深望幸努力廟謀休用兵¶
　　　　感興　李渉¶
隋氏造宫闕峨峨偣雲煙搜竒竭四海立制謀千年秦兵半夜來¶
烈火焚髙臺萬人聚筋血一旦爲塵埃君看汴河路尚&KR0003;隋家柳¶
但問哭陵人秋草没來乆¶
　　　　玉華宫　杜甫¶
谿迴松風長蒼䑕&KR0481;古瓦不知何王殿遺構絶壁下隂房&KR0017;火靑¶
壞道哀湍瀉萬&KR0284;眞笙竽秋色正蕭灑美人爲黄土况乃粉黛假¶
當時侍金輿故物獨石馬憂來籍草坐浩歌淚盈把冉冉征途間¶
<pb:KR4h0024_SBCK_014-19a>¶
誰是長年者¶
　　　　至開化里壽春公故宅　&KR0330;應物¶
寧知府中吏故宅一徘徊歴階存往敬瞻位泣餘哀廢井没荒草¶
隂牖生緑苔門前車馬散非復昔時來¶
　　　　杜秋娘詩(并序)杜牧¶
杜秋金陵女也年十五爲李錡妾後錡叛滅籍之入宫有寵於景¶
陵穆宗即位命秋爲皇子傅姆皇子壯封漳王鄭注用事誣丞相¶
欲去巳者指王爲根王被罪廢削秋因賜歸故郷予過金陵感其¶
窮且老爲之賦詩¶
京江水淸滑生女白如脂其間杜秋者不勞朱粉施老濞即山鑄¶
後庭千蛾眉秋持玉斚飲與唱金縷衣(勸君莫惜金縷衣勸君須/惜少年時花開堪折直須)¶
(折莫待無花空折/枝李錡長唱此辭)濞旣白首叛秋亦紅淚滋吴江落日渡灞岸緑¶
楊垂聮裾見天子盼眄獨依依椒壁懸錦幕鏡奩蟠蛟螭低鬟認¶
新寵窈窕復融怡月上白壁門桂影涼參差金階露新重閑捻紫¶
<pb:KR4h0024_SBCK_014-19b>¶
簫吹(晉書盗開涼州張/駿冢得紫玉簫)莓苔夾城路南苑鴈&KR0004;飛紅粉羽林仗獨¶
賜辟邪旗歸來煑豹胎饜飫不能飴咸池昇日慶銅雀分香悲雷¶
音後車逺事往落花時燕禖得皇子壯髮緑緌緌畫堂授傅姆天¶
人親捧持虎睛珠絡褓金盤犀鎭帷長楊射熊羆武帳弄啞咿漸¶
抛竹馬戲稍出舞雞竒嶄嶄整冠佩侍宴坐瑤池眉宇儼圖畫神¶
秀射朝輝一尺桐偶人江充知自欺王幽茅土削秋放故郷歸觚¶
稜拂斗極迴首尚遟遟四朝三十載似夢復疑非潼關識舊吏吏¶
髪巳如絲却喚吴江渡舟人爭得知歸來四隣改茂苑草菲菲淸¶
血灑不盡仰天知問誰寒衣一匹素夜惜鄰人機我昨金陵過聞¶
之爲歔欷自古皆一貫變化安能推夏姬滅兩國逃作巫臣車西¶
子下姑蘇一舸逐鴟夷織室魏豹俘作漢太平基誤置代籍中兩¶
朝尊母儀光武紹髙祖本係生唐兒&KR0226;瑚破髙齊作婢舂黃糜蕭¶
后去楊州突厥爲閼氏女子固不定士林亦難期射鈎後呼父釣¶
翁王者師無國要孟子有人毀仲尼秦因逐客令柄歸丞相斯安¶
<pb:KR4h0024_SBCK_014-20a>¶
知魏齊首見斷簀中屍給喪蹶張輩廊廟冠峨危珥貂七葉貴何¶
妨戎虜支蘇武却生返鄧通終死飢主張旣難測翻覆亦其宜地¶
盡有何物天髙復何之指何爲而捉足何爲而馳耳何爲而聽目¶
何爲而窺巳身不自暁此外何思惟因傾一樽酒題作杜秋詩愁¶
來獨長詠聊可以自貽¶
重校正唐文粹卷第十四之下¶
<pb:KR4h0024_SBCK_014-20b>¶
