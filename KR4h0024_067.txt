# -*- mode: mandoku-view -*-
#+TITLE: 唐文粹
#+DATE: 2015-09-23 10:32:03
#+PROPERTY: JUAN 67


　銘乙(碣頌附揔一十五首/)¶
　　　髙道二¶
　　　　昭夷子趙氏碣頌(陳子昻/)
　　　　東眀張先生銘(栁宗元/)¶
　　　忠孝二
<pb:KR4h0024_WYG_067-1b>
　　　　文貞公笏銘(孫樵/)
　　　　孝門銘(栁宗元/)¶
　　　暴虐二¶
　　　　佷石銘(皇甫湜/)
　　　　秦坑銘(司空圗/)¶
　　　浮圗四¶
　　　　洪州大雲寺鐘銘(獨狐及/)
　　　　鹿泉本願寺鐘銘
<pb:KR4h0024_WYG_067-2a>
　　　　　化成寺大鐘銘(李白/)
　　　　　温州仙巖寺銘(司空圗/)¶
　　　　橋梁二¶
　　　　　石橋銘(張嘉貞/)
　　　　　石橋銘(張彧/)<md:KR4h0024_SBCK_067-1b>¶　　　　宅一¶
　　　　　丹崖翁宅銘(元結/)¶
　　　　井一
<pb:KR4h0024_WYG_067-2b>
　　　　井銘(柳宗元/)¶
　　　冢一¶
　　　　文冢銘(劉蛻/)¶
　　昭夷子趙氏碣頌(并序/)　　　　　　陳子昻¶
昭夷子諱元亮字貞固汲人也本居河間為大儒至祖
掞尤博雅耽道¶隋徵八學士與同郡劉焯俱至京師補黎陽
郡長始居汲焉有二¶子禮輿禮轅輿官至臨頴縣丞轅
為校書郎並著名當代昭夷即¶禮輿之季子也元精沖
<pb:KR4h0024_WYG_067-3a>
懿有英雄之姿學不常師志在遐逺年二¶十七褐衣遊
洛陽天下名流翕然宗仰羣䝉以初筮求我昭夷以¶𤣥
轂發機故蓬居窮巷軒冕結轍時世議迫阨不容其髙
乃屈身¶泥蟠求禄下位為幽州冝禄縣尉到職逾嵗黙
然無言唯採藥彈<md:KR4h0024_SBCK_067-2a>¶琴詠堯舜而已州将郡守穆然承風
君之道標浩如也因巡田入¶隴山見烏支丹穴密有潛
遁之意蒼龍丙申嵗在大梁遭命不造¶發痟疾而卒年
三十九嗚呼哀哉天下士友聞之知與不知莫不¶為之
<pb:KR4h0024_WYG_067-3b>
垂涕蓋傷其有濟世之量而無長世之年夫上徳道全
器無¶不順中庸以降才則好偏有張也之荘無展也之
道好由也之勇¶緬回也之仁侈宰予之言遺澹臺之行
務端木之智忘寗武之愚¶或正而不竒或達而過雜君
獨五味足六氣和通衆賢之不兼暢¶羣才之大適雖不
至於道其殆庶㡬乎故時無閒言物飽其義吾¶常論人
事有十君得其九一不至者命矣夫於戲名聞天下而
不¶達於堂上智周萬物而不適乎一人其時歟其事歟
<pb:KR4h0024_WYG_067-4a>
君故人雲居¶沙門釋法成嵩山道士河内司馬子㣲終
南山人范陽盧蔵用御¶史中丞鉅鹿魏元忠監察御史
吳郡陸餘慶秦州長史平昌孟詵¶雍州司功太原王適
洛州㕘軍西河宋之問安定主簿博陵崔璩¶咸痛君中
天鼎餁不實百代祀徳故老或云以為名者徳之表諡<md:KR4h0024_SBCK_067-2b>¶者行之迹君囊括世道位屯時艱困乎臲卼光景不曜
乃共稽陟¶舊行考諡定名問于元蓍象曰昭夷遂諡曰昭
夷子皆歎曰才位不兼大¶運有數嘗哀時命而作頌云諸公
<pb:KR4h0024_WYG_067-4b>
以予從君之遊最乆故秉翰叅¶議其頌曰¶
天道宏運兮物各有時匪時不生匪運不生昔者元精
汨潏陽九¶滔災大人感生堯禹恢能陰陽既和𤣥帝傳
家五百數終桀鷔暴¶邪子乙提運水火革眀匪賢不昌
尹乃阿衡六百運徂受始淫狂¶西伯考元厯在聖昌匪
雄不决匪謀不臧姜牙皓眉實逢其良投¶劒指揮奄有
八荒周有天下七百餘年太公之後不聞大賢豈無¶仲
尼負道周旋無勢一挈無土一㕓然則大運之所來時
<pb:KR4h0024_WYG_067-5a>
㢤時哉¶隘業隘運巨功巨徳茍非其時草木為伍昭夷
作頌(闕/)云又嘗著汲¶人嚜記言變化之事且曰請爾靈
龜永宴息乎浩初¶
　　東眀張先生銘(并序/)　　　　　栁宗元¶
東眀先生張氏曰因嘗有以文薦於天子天子筞試甚
髙以為長<md:KR4h0024_SBCK_067-3a>¶安尉一年投去印綬願為黄老術詔許之居
東眀觀三十餘年受¶畢法道行峻異得衆真祕書訣籙
聚經籍圗史侔於麟閣以弟回¶降秩封州先生曰吾老
<pb:KR4h0024_WYG_067-5b>
矣支體不可觧也遂從以去眀年回之子¶襲死哭之慟
遂病既亟以命回曰吾生天寳訖貞元己酉嵗十月¶今
死於汝之手盈吾志矣京師吾生也畢原先人之歸也
必以返¶葬乃自為誌而卒眀年正月某日𦵏如其言子
某等為碑以志于¶墓辭曰¶
匪禄而康匪爵而榮漠焉以虚充焉以盈言而不為華
光而不為¶榮名介絜而周流道包涵而清寜幽觀其形
與化相冥寂寞以成¶其道是以勿嬰世皆狂狂奔利死
<pb:KR4h0024_WYG_067-6a>
名我獨浩浩端一以生或曰先¶生友悌以遁慈㓜以死
若不能忘情者何也吾曰道去友邪去慈¶邪從容以求
其得之邪盪莾狠倖道之非邪且夫虧恩壞禮枯槁¶顦
顇隳聖圗夀離中就異欻然與神鬼為偶頑然以木石
為類空¶侗而不實窮老而無死先生之道固知異夫此
也乃書于石以紀<md:KR4h0024_SBCK_067-3b>¶　　文貞公笏銘(并序/)　　　　　　孫　樵¶
大中六年詔出文貞公笏歸其孫丞相謩孫樵請銘其
<pb:KR4h0024_WYG_067-6b>
笏曰¶
靈豸薦角比干獻骨合以憤烈在公為笏怒虎可唾笏
不可挫太¶華可裂笏不可折柱天不仄指日不蝕標儀
條臆起梗開直噫諫¶舌切切上磨帝缺不逆不怫笏則
公笏𦂳拱折裂諍舌不發膠榮¶領餗下偷上愎非公之
節孰為公笏¶
　　夀州安豐縣孝門銘(并夀州刺史表/)
　　　　　　　　　　　　　　　栁宗元
<pb:KR4h0024_WYG_067-7a>
懿厥孝思兹惟淑靈禀承粹和篤守天經泣侍羸疾黙
禱隠冥引¶刃自嚮殘肌敗形羞膳奉進憂勞孝誠惟時
高高曽不是聴創鉅¶痛仍號于穹旻捧土濡涕頓首成
墳陷膺腐眦寒暑在廬草木悴¶死鳥獸踟蹰殊類異俗
亦相其哀肇有二位孝道爰興克修厥猷¶載籍是登在
帝有虞以孝蒸蒸仲尼述經以教于曽惟昔魯侯見¶命
夷宫亦有考叔悟荘稱純顯顯李氏實與之倫哀嗟道
路涕慕¶里隣邦伯章奏稽首慇懃上動帝心旁達眀神
<pb:KR4h0024_WYG_067-7b>
神錫祕祉三秀靈<md:KR4h0024_SBCK_067-4a>¶泉帝命薦嘉亦表其門統合上下交
賛天人建此碑號億齡揚芬¶
夀州刺史臣承思言九月丁亥安豐縣令臣某上所部編户
甿李¶興父被惡疾嵗月就亟興自刃股肉假托饋獻其父老
病已不能¶啖啜經宿而死興號呼撫臆口鼻垂血捧土就墳霑
漬涕洟遂於¶墳左作小廬䝉以苫茨伏匿其中扶服頓踊
晝夜哭訴孝誠幽逹¶神為見異廬上産紫芝白芝二本各長
一寸廬中醴泉涌出竒形¶瑞状應騐圖記此皆陛下孝
<pb:KR4h0024_WYG_067-8a>
理神化陰中其心而克致斯事謹按¶興匹庶賤陋循習
淺下性非文字所導生與耒耨為業而能鍾彼¶醇孝超
出古烈天意神道猶錫瑞物以表殊異伏惟陛下有唐
堯¶如天如神之徳冝加旌褒合于上下請表其里閭刻
石眀白宣延¶風美觀示後祀永永無極臣昧死上請¶
　　很石銘　　　　　　　　　　皇甫湜¶
很石蒼蒼驪山之傍鑱朴礲瘢嶷然四方昔秦皇帝謀
之不臧七¶十萬人兹焉惶惶發石此山言礎於墳若有
<pb:KR4h0024_WYG_067-8b>
憑依屹住中逵淫刑<md:KR4h0024_SBCK_067-4b>¶蹙迫人力無施故老相傳以很名
之自昔太古不封不樹有葛於¶溝有薪於野後聖有作
縁情不忍為之棺槨其在唐虞則維&KR1094;木¶噫嘻暴秦虐
用其人墳而象山下錮三泉窮珍摠竒力瘁財殫驅¶逐
而前如刈草菅天毒其哀神憤其凶讁戍一呼九州風
從白挺¶荆棘指麾崤潼險阻不闔干戈倒鋒屍露于刼
燧燔于童逢顆無¶依不十年中禹𦵏㑹稽不改其行聖
徳洋洋厥響久長至于漢劉¶釋之而言中如可欲猶隙
<pb:KR4h0024_WYG_067-9a>
南山矧私其身以盡其人刻詞很石炯¶戒千春¶
　　秦坑銘　　　　　　　　　　司空圗¶
秦術戾儒厥民斯酷秦儒既坑厥祀隨覆天復儒讎儒
祀而家秦¶坑儒耶儒坑秦耶¶
　　洪州大雲寺鍾銘　　　　　　獨孤及¶
泰變化孕律吕和神人莫疾於聲故天地以雷震萬物
聖人以樂¶節八風佛土以鍾警六時天造聖作同符異
貫自真乘開設其輪<md:KR4h0024_SBCK_067-5a>¶三轉像教不墜而法皷之制存彤
<pb:KR4h0024_WYG_067-9b>
彤蓮宫于江之濵萬井在其前¶善惡興乎人将欲誕敷
我法音啓迪我善根我是以作萬鈞之鍾¶大其器所以
昭其度也侯誰尸之長者杜海洎此方上士精法觀¶釋
法鸞與比丘衆百三十有五人實果其願将辦所作于
時火官¶金工循厥戒令範陰陽九六之數以合造化均
薄厚侈弇之齊以¶諧清濁聚精㑹神鳩工于其間宏誓
既逺昏疑皆破故衆心如城¶施者成市大悲之感與萬
靈接祝融回禄髣髴交應越五月辛丑¶新鍾成於是此
<pb:KR4h0024_WYG_067-10a>
邦民大和㑹膜拜縱觀川塞衢隘億兆諦聽鯨魚¶乃發
訇然如扶摇號而萬竅怒霹靂作而崇山破在坑滿坑
在谷¶滿谷金界岌峇若震若盪既而抝怒散渙與迴飈
俱激度越大千¶周流六虚經于嚴城入于梵宫徘徊乎
霜天凌厲乎清夜千門徹¶萬戸警魚龍皆奮蟲豸不蟄
於是聆其音者貪騃遷善聾盲知方¶識浪安流地獄清
涼吒王觧形刀輪摧藏嚴乎心者聞聲以知受¶觀受以
悟法若露清耳根鏡照身業彼金皷聲氣木鐸徇路整
<pb:KR4h0024_WYG_067-10b>
衆<md:KR4h0024_SBCK_067-5b>¶孚號方斯陋矣蓋聖人宏道以觀善因善以建法作
法器以為天¶下利利者教之果法者教之因善者教之
宗我鍾乃懸是訓是崇¶世界有極大音無窮¶
　　鹿泉本願寺銅鍾銘¶
八音之列數者金為長金聲之動物者鍾為大相彼創
制本乎無¶心隨輕重之所考遇洪纎而必應其體妙乎
其㡬神乎故帝庭用¶之以和樂梵宇作之而助道其有
㫖㢤伊本願道場昔鬼士所卜¶即輪王建塔之地有隋
<pb:KR4h0024_WYG_067-11a>
氏因而緝焉皇唐統天増壮厥構雖臺殿¶有赫而鍾&KR1206;
未雄曰都維那某等顯允令徳鬱為紀綱洞三學之¶奥
府張二嚴之巨翼以為是聲聞則有以敷衆美不則無
以遍十¶方乃同寅叶恭倡議改作我心匪石彼應如雲
緇流輔仁而&KR0137;勤¶或懋清信委施而為岡為陵於是乎
逺貿金精博召良冶鳬氏宰¶陶人翼鎔範修林樸植火
正叱咤以啓號風師䦧怒而陳力巨扇¶咆哮洪鑪赫曦
焮奪清夜光連紫㣲旁通竇以决注下潛成於數<md:KR4h0024_SBCK_067-6a>¶(闕/)
<pb:KR4h0024_WYG_067-11b>
夫陰未凝陽為烈爙爆泉沸氣憤雲洩既旬而後實既
堅而¶後發轉於隧漸於堂混乎其輪圎洞然而博暢仙
獸勒於下驪龍¶踏於上蓄精誠含寥亮乃神工之既濟
而寳器之大壮也且夫作¶有度而體有經侈奄均厚薄
中則不播不石不鬱不祚雖鴻音未¶揚識者已知其妙
矣故緇衆咸躍善願克充而縣之衣冠里之髦¶彦聚捨
珍翫翕營層臺峻嶒百常沆瀣一色然後挿雲柱倚天
梯¶駢轆轤綰修索攢㔣力以下拔軋豐容而上昇雄以
<pb:KR4h0024_WYG_067-12a>
筍鱗顛以交¶扛猛以簴權作以離立大器斯屬洪椎乃
鏗威音潼溶而一吼虓¶響岌嶪乎三界上極有項下彌
空輪飛行天仙海陸神識莫不警¶革塵滯褰開冥䝉滌
曠刧之瑕滅長夜之苦使浩福潛潤冥機坐¶融其諸佛
神通之用乎不然者千鈞之聲一杵之播則曷以臻於¶
是矣允釐僧務本三勢而克終式遏劒輪後四爰而長
擊故初起¶細而促漸登鍠以舒既銳而入㣲又増而復
壮於是壮也乃而畢¶為若是者何皆皇覺啓導抑揚之
<pb:KR4h0024_WYG_067-12b>
深思也實欲普其念周乎仁張<md:KR4h0024_SBCK_067-6b>¶皇慈音引曵悲韻使萬
物咸若六時登聞不惕不惶以安以樂或¶謂霆鬬雷裂
山傾河洩靈祗殱走猛毅僵蹷皆恐怖殺傷之事我¶大
雄氏慈制又悲乎然㢤若乃顆顆聖賢翼翼龍象以之
懴薩以¶之引宣㣲妙其心精進厥徳有秩有序不差不
忒住持我像教洋¶溢我𤣥風洞達我幽眀清寜我邦國
神之不可以已其在兹乎皇¶唐十有八年春仲月八日
是鍾也既成即其秋孟月上弦兹臺也¶復構他方聖衆
<pb:KR4h0024_WYG_067-13a>
咸飛來而讚揚地中菩薩咸踊出而瞻仰於是陳¶巨㑹
以落之張梵樂以考之煌煌乎休㢤越寳庭之能事畢
矣而¶宏範莫紀又八稔於斯河南史凜然文林之秀也
尉于右邑攝兹¶銅章恵化一清於灌壇希聲重美於洪
器命我昭述式副羣心之¶望焉而主簿𢎞農楊量新尉
楊光朝等並髙幹才敏力懋於道勉¶奉天秩允恭仁祠
輔營樂石賛就厥美雖黙者果得不言乎銘曰¶
靈鍾上空儀法天體道内虚含至圎雄威蓄毓時乃宣
<pb:KR4h0024_WYG_067-13b>
震擊鏗鍠¶流大千十萬調御及聖賢應我真聲開梵筵
一切苦輪悲熾然開<md:KR4h0024_SBCK_067-7a>¶我真聲咸息肩虚空有盡福無邉
神用廣大莫與先¶
　　化成寺大鍾銘(并序/)　　　　　李　白¶
噫天以震雷皷羣動佛以鴻鍾警大夢而能發揮沉潛
開&KR0116;茫蠢¶則鍾之取象其義博哉夫揚音大千所以清
真心警俗慮協響廣¶樂所以達元氣彰天聲銘勲皇宫
所以旌豐功昭茂徳莫不配美¶金鼎増輝寳坊仍事作
<pb:KR4h0024_WYG_067-14a>
制豈徒然也粤有唐宣城郡當塗縣化成¶寺大鍾者量
函千鈞聲盈萬壑蓋邑宰李公之所剏也公名有則¶系
𤣥元之英蕤茂列聖之天枝生于公族貴而秀出少藴
才略壮¶而有成而西逾流沙立功絶域帝疇乎厥庸始
學古從政厯宰潔¶白聲聞于天天書褒之榮輝簡牘稽
首三復子孫其天寳之初鳴¶琴此邦不言而理日計之
無近功嵗計之有大利物不知化潛臻¶小康神眀其道
越不可尚方入于禪闗覩天宫崢嶸聞鍾聲𤨏屑¶乃謂
<pb:KR4h0024_WYG_067-14b>
諸龍象曰曷不建大法皷樹之層臺使羣聾六時有所
歸仰¶不亦美乎於是發一言以先覺舉百里而咸應秋
毫不挫於人多子<md:KR4h0024_SBCK_067-7b>¶來銅崇朝而山積工不日而雲㑹乃
採鳬氏撰鴻鍾火天地之爐¶扇陰陽之炭回禄奮怒蜚
㢘震驚金精轉涾以融熠銅液星熒而¶㸌&KR1841;光噴日道
氣蔽天維紅雲㸃於太清紫烟矗於遥海烜爀宇¶宙功
侔鬼神瑩而察之吁可駭也爾其龍質炳發虎形躨跜
縻金¶索以上絙懸寳樓而迭擊傍振萬壑髙聞九天聲
<pb:KR4h0024_WYG_067-15a>
動山以隠隠響¶奔電而闐闐赦湯鑊於幽途息劒輪於
苦海景福肹蠁被于人天¶非李公好謀而成宏濟羣物
又孰能興於此乎丞尉等並衣冠之¶龜龍人物之標凖
大雅君子同僚盡心聞善賈勇賛成厥美寺主¶昇朝閒
心古容英骨秀氣洒落毫素謙柔笑言海受水而皆納
鏡¶無形而不燭直道妙用乃如是言然常虗懐忘情潔己
利物是人¶行空寂不動見如來有若上座靈隠都維那
則舒名僧曰暉藴虚¶常因調䕶賢哉六開士普聞八萬
<pb:KR4h0024_WYG_067-15b>
法深入禪惠精修律儀将博我¶以文章求我以述作功
徳大海酌而難名遂與六曹豪吏姑熟賢¶老乃緇乃黄
鳬趨梵庭請揚宰君之鴻美白昔忝侍從備于詞臣<md:KR4h0024_SBCK_067-8a>¶恭
承徳音敢闕清風之誦其詞曰¶
雄雄鴻鍾砰隠天雷皷霆擊警大千含號烜爀聲無邉
魑魅¶招靈仙旁極六道下九泉劒輪輟苦期息肩湯鑊
猛火停熾然愷¶悌賢宰人父母興工利物信可久傳芳
金鐘永不朽
<pb:KR4h0024_WYG_067-16a>
　　温州仙巖寺銘　　　　　　　司空圗¶
巖之巔森㦸鑱天中宅靈僊瀑之作風幹洞壑地洶山
鑿越之裔¶甌之隅人逸而腴某其師某其牧寺圯而復¶
　　石橋銘(并序/)　　　　　　　　張嘉貞¶
趙郡洨河石橋隋匠李春之跡也製造竒特人不知其
所以為試¶觀乎用石之妙楞平碪鬬方版促郁縬穹隆
崇豁然無楹吁可怪¶也又詳乎义挿駢坒磨礱緻宻甃
百象一仍餬灰&KR2724;腰纎鐵蹙兩¶涯嵌四穴蓋以殺怒水
<pb:KR4h0024_WYG_067-16b>
之蕩突雖懷山而固䕶焉非大深智逺慮¶莫能剏是其
欄檻華柱鎚斵龍獸之狀蟠繞拏踞眭盱翕欻若飛¶若
動又足畏乎夫通濟利涉三才一致故辰象昭回天江
臨乎析<md:KR4h0024_SBCK_067-8b>¶木鬼神幽助海石到乎扶桑亦有停杯渡河羽
毛填塞引弓擊水¶鱗甲攢㑹者徒聞于耳不覯于目目
所覯者工所難者比於是者¶莫之與京勑河北道推勾
租庸兼復囚使判官衞州司功㕘軍河¶東柳渙繼為銘
曰
<pb:KR4h0024_WYG_067-17a>
於繹工妙冲訊靈若架海維河浮黿役鵲伊制或㣲並
模蓋略析¶堅合異超涯截壑支堂勿動觀龍是躍信梁
而竒在啟為博北走¶燕蒯南馳温洛騑騑壮轅殷殷雷
薄携斧拖繡騫&KR0865;視鶴藝入侔¶天財豐頌閣斵輪見嗟
錯石惟作並固良球人斯瞿䁨¶
　　石橋銘(并序/)　　　　　　　　張　彧¶
閹茂嵗我御史大夫李公晟奉詔摠禁戎三萬北定河
朔冬十月¶師次趙郡郡南石橋者天下之雄勝乃揆厥
<pb:KR4h0024_WYG_067-17b>
跡度厥功皆合于自¶然包我造化僕散客也状而銘曰¶
洨水伊何諸州互湊秋霖夏潦奔突延袤杼材蕆制樸
斵紛糅斡¶地泉開盤根玉甃虹舒電拖虎步雲構截險
横包乘流迴透坱軋<md:KR4h0024_SBCK_067-9a>¶匠造琳琅蔟簉敞作洞門呀為石
竇賖莫筭盈一紀方就力将崩¶争勢與空鬬呑齊跨趙
儆夜防晝月挂虚蟾星羅伏獸謂之銓鍵¶撮我宇宙謂
之闗梁扼我戎㓂郡國襟帶河山領袖經途者安逸¶軌
者覆東南一尉西北一候萬里書傳三邉檄奏郵亭控
<pb:KR4h0024_WYG_067-18a>
引事物¶殷富夕發蒯壖朝趨禁霤質含氷碧文耀藻繡
花影全芳苔㾗半¶舊天啓大壮神功罕究勒銘巨橋敢
告豪右¶
　　　丹崖翁宅銘(并序/)　　　　　　　　元　結¶
零陵瀧下三十里得丹崖翁宅丹崖俗曰赤石國有唐
節者曽為瀧水令¶去官家于&KR1675;下自稱丹崖翁丹崖湘中水石
之異者翁湘中得道¶之逸者愛其水石為之作銘銘曰¶
瀧水未盡瀧水猶峻忽見淵洄丹崖千仞磳磳丹崖其
<pb:KR4h0024_WYG_067-18b>
下誰家門¶前斷舩籬上釣車不知㡬峰為其四墉竹幽
石磴飛泉戸中怪石¶臨淵䂩䂩綺競石巔何得石巔翁
獨醉眠吾欲與翁東西茅宇飲啄¶終老翁亦恱許世俗
常事阻人心情徘徊巖下遂刻此銘<md:KR4h0024_SBCK_067-9b>¶　　　井銘(并序/)　　　　　　　　　　　柳宗元¶
始州之人各以甖甈負江水莫克井飲崖岸峻厚旱則
水益逺人¶陟降大艱雨多則塗滑而巔恒惟咨嗟怨惑
訛言終不能就元和¶十一年三月朔命為井城北隍上
<pb:KR4h0024_WYG_067-19a>
未晦果寒食冽而多泉邑人以¶灌其土堅垍其利悠久
其相者浮圗談康諸軍事牙将米景鑿者¶蒋晏凡用罰
布六千三百役傭三千六大甎千七百其深八尋有¶二
尺銘曰¶
盈以其神其來不窮惠我後之人噫疇肯似于政其來日
新¶
　　　梓州兠率寺文冢銘(并序/)　　　　劉　蛻¶
文塚者長沙劉蛻復愚為文不忍棄其草聚而封之也
<pb:KR4h0024_WYG_067-19b>
蛻愚而不¶銳於用百工之技天不工蛻也而獨文蛻焉
故飲食不忘於文晦¶冥不忘於文悲戚怨憤疾病嬉游
羣居行役未嘗不以文為懷也¶適當無事而天下将以
文為號文眀代生殖眀晦皆效文用故日¶月星辰文乎
旂常昆蟲鳥獸文乎彞器徐方之土文於侯社夏翟<md:KR4h0024_SBCK_067-11a>¶之
羽文於旌旄登龍於章升玊於藻百工婦人彫礱涂涷
以供宗廟祭祀之文豈獨蛻也生知效用不及時文㢤
然而意常獲助於天而不獲助於人故其雖窮無憾也
<pb:KR4h0024_WYG_067-20a>
當勤意之時不敢啑不敢咳不敢唾不敢跂倚耆欲躁
競忘之於心其祗祗畏畏如臨上帝故有粲如星光如
貝氣如蛟宫之水又有黯如屯雲如久陰如枯腐熬燥
之色則有如春陽如華川逶逶迤迤則有如海運如震
怒動蕩怪異夫十為文不滿不如意少如意則豈非天
助乎常欲使天下聞之而必行觀之而必蹈散之茫洋
以為道演之浸淫以及物然後為農文之使風雨以時
兵文之使戎虜以順文於野文於市使其所隠之士以
<pb:KR4h0024_WYG_067-20b>
出口者使之言材者使之用然而自振者無力終知者
甚稀豈非不獲人助乎嗚呼十五年矣實得二千一百
八十紙有塗者乙者有注揩者有覆背者有朱墨圍者
於是以周易筮之遇復䷗震下坤上之同人䷌離下乾
上筮者曰鳴于地中殷殷隆隆七日而復復來而天下
昭融乎他日更召龜而合将聴襲吉卜於火如秦兆惟
曰不吉卜於水不成乎河洛兆則亦惟曰不吉卜於木¶
而悶悶土協吉纍纍為冡則汲之兆乎峭峭為壁則魯
<pb:KR4h0024_WYG_067-21a>
之兆乎且¶其占曰土之文為山河為華英将不崩不竭
為滋味而傳乎結為¶丘陵為其設險乎融為川瀆率其
朝宗乎華為百榖以絜祭祀之¶粢盛乎不然使其速腐
為墟壤生蒭藁以食牛羊乎化塗泥為陶¶甄以作器乎
将塊為五色而茅社分封乎流於樂為土皷為由桴¶以
洩其和聲乎夷為都邑以興宫廟乎坎為洿池以澤生
殖乎祀¶為壇竈乎窽為井墓乎吾皆不得而知也當既
不為吾用唯速化¶為百工之用慎無朽為芝&KR0818;以怪人
<pb:KR4h0024_WYG_067-21b>
自媚慎無堅為金鐵以作貨¶起爭慎無潏為醴泉以味
乎諂口慎無禱為城社以狐䑕憑妖慎¶無聳為良材以
雕斵傷性慎無萌為蘭&KR0581;以佩服見藝嗚呼介而¶為石
使之能言舒而為螾使之飲泉既而他年遊魂之未返
者亦¶命巫師而弔三招之號曰在几閣而來歸兮掩為
塵垢在耳目而¶來歸兮奄視汝醜在口吻而來歸兮譽
不汝久噫筆絶之年而麟<md:KR4h0024_SBCK_067-11b>¶見祟文其無祟乎唅非珠玉
歛無裙襦後世詰禮之儒無驚吾之¶幽墟其冡也在莽
<pb:KR4h0024_WYG_067-22a>
蒼之野大塊之丘時有唐大中丁卯而戊辰之¶季秋銘
曰¶
文乎文乎有鬼神乎風水惟貞将利其子孫乎¶
　
　
　
　
　
<pb:KR4h0024_WYG_067-22b>
　
　
　
　
　
　
　
　唐文粹巻六十七<md:KR4h0024_SBCK_067-13a>¶<md:KR4h0024_SBCK_068-1a>¶
<pb:KR4h0024_WYG_068-1a>
欽定四庫全書
　唐文粹巻六十八¶
　　　　　　　　　　　　　宋　姚鉉　編¶
　
