# -*- mode: mandoku-view -*-
#+TITLE: 唐文粹
#+DATE: 2015-09-23 10:32:01
#+PROPERTY: JUAN 58


鉉　編¶
　　碑十(總七首/)¶
　　　庶官四¶
　　　　唐刑部尚書致仕白居易神道碑(李商隠/)¶
　　　　唐吏部侍郎奚陟神道碑(劉禹錫/)¶
　　　　唐左拾遺翰林學士李白新墓碑(范傳正/)
<pb:KR4h0024_WYG_058-1b>
　　　　唐吏部郎中高都公楊仲宣碑(席豫/)¶
　　　牧守三¶
　　　　唐常州刺史獨孤及神道碑(崔祐甫/)¶
　　　　唐饒州刺史吴丹神道碑(白居易/)¶
　　　　唐和州刺史張擇神道碑¶
　　唐刑部尚書致仕贈尚書右僕射太原白公墓碑
　　銘(并序/)¶
　　　　　　　　　　　　　　　李商隠<md:KR4h0024_SBCK_058-1b>¶
<pb:KR4h0024_WYG_058-2a>
公以致仕刑部尚書年七十五㑹昌六年八月薨東都
贈右僕射¶十一月遂葬龍門子景受大中三年自潁陽
尉典治集賢御書侍¶太夫人𢎞農郡君楊氏來京師胖
胖兢兢奉公之遺畏不克既乃¶件右功世以命其客取
文刻碑文曰¶
公字樂天諱居易前進士避祖諱選書判㧞萃注秘省
校書元年¶對憲宗詔䇿語切不得為諌官𥙷盭厔尉明
年試進士取故蕭遂¶州澣為第一事畢怗集賢校理月
<pb:KR4h0024_WYG_058-2b>
中詔由右銀臺門入翰林院試¶文五篇明日以所試制
加叚佑兵部尚書領涇州遂為學士右拾¶遺滿将擬官
請椽京兆以助供養授户曹時上愛兵㐮陽荆州入¶䟽
獻物在約束外公密詆二帥且曰非善良後雖與&KR0800;相
不猒(入/聲)¶祸其後禮官竟以多殺不辜謚于頔為厲李師
古襲父事逆務作¶項領以謾儕曹上錢六百萬贖文貞
故第以與魏氏公又言文貞¶第正堂用太宗殿材魏氏
歲臘鋪席祭其先人今雖窮後當有賢¶即朝廷覆一瓦
<pb:KR4h0024_WYG_058-3a>
魏氏有分彼安肯入賊所贖第邪上由是賜錢直<md:KR4h0024_SBCK_058-2a>¶劵以
居其孫在職三年每讌見多前笏留上輦是否意詔湔
剔抉¶摩望及少年見天下無一事五年㑹憂掩坎廬墓
七年以左賛善¶大夫箸吉武相遇盜殊絶賊棄刀天街
日比午長安中盡知公以¶次紙為䟽言元衡死状不得
報即貶江州移忠州刺史穆宗用為¶司門員外四月知
制誥加秩主客真守中書舍人敘緋受㫖起田¶孝公代
恒陽孝公行贈錢五百萬拒不内燕趙相殺不已公又
<pb:KR4h0024_WYG_058-3b>
上¶䟽列言河朔畔岸復不報又貶杭州既至築提扞江
分殺水孔道¶用肥見田發故鄴侯泌五井渟儲甘清以
變飲食循錢塘上下民¶迎禱祠神伴侶歌舞徙右庶子
出蘓州授祕書監換服色遷刑部¶侍郎乞官分司得太
子賔客除河南尹復為舊官進階開國九年¶除同州不
上改太子少傅申百日假又二歲得所薨官白氏由楚¶
入秦秦自不直杜郵事封子仲太原以有其後祖棊鞏
縣令考季¶庚㐮州别駕贈太保一女妻譚氏始公生七
<pb:KR4h0024_WYG_058-4a>
月能展書指之無二¶字横縱不誤既長與弟行簡俱有
名故李刑部建庾左丞敬休友<md:KR4h0024_SBCK_058-2b>¶最善居家以户小飲薄
酒朔望晦輒不肉食携鄧同韋楚白服遊¶人間姓名過
海流入雞林日南有文字國為中書舍人三日如建¶中
詔書上鄭公覃目代後為相稱質直文宗時文貞公果
有孫起¶使下數歲至諫議大夫賢可任為今上御史中
丞他日景受甞跪¶曰大人居翰林六同列五且為相獨
白氏亡有公笑曰汝少以待¶其曽祖弟今右㒒射平章
<pb:KR4h0024_WYG_058-4b>
事敏中果相天子復憲宗所欲得開七¶關(句/絶)城守四州
以集巨伐仲冬南至備宰相儀物擎跪齋栗給事¶寡嫂
永寧里中有兄弟家指嚮徤慕以信公知人集七十五
巻元¶相為序系曰¶
公之世先用談説聞肅代代&KR0278;布蹤河南隂徳未校公
有弟昆本¶跋不摇乃果敷舒匪骼匪臑噫殦(介/)其醇腴
千鄉洎邦取用不窮¶天子見之層陛玉堂徴徴其中上
汰唐禹帝為輦留續緒襞縷歳¶終當遷户曹是取&KR0110;白
<pb:KR4h0024_WYG_058-5a>
其華㬭不㾗緇(上/聲)用從棄遣至道天子疇¶誰與伍率中
道上納筆懾麾綽三郡理既去刑部倐東其居大尹<md:KR4h0024_SBCK_058-3a>¶河
南翦其暴逋君有三輔臣有田&KR0341;臣衰君强謝不堪守
翊翊伸¶伸君子之文不&KR0427;不怒惟君子武君子既貞兩
有其矩孰永厥家¶曽祖之弟坤柄巽繩以就大計匪哲
則知亦有教詔益褒其收揠¶莠而導刻詩於碑以報百
世公老於東遂葬其地¶
　　傷子辭(附/)　　　　　　　　𢎞農楊氏
<pb:KR4h0024_WYG_058-5b>
予有令子儉衣削食以紀先功志刋貞石彼蒼不遺俾
善莫隆今¶予建立痛寃無窮¶
　　唐尚書吏部侍郎贈司空奚公神道碑銘(并序/)¶
　　　　　　　　　　　　　　　劉禹錫¶
嗚呼有唐清臣尚書吏部侍郎奚公貞元十五年十月
甲子薨于¶位詔贈禮部尚書太常考行諡曰某是歳臈
月丁酉葬于萬安縣¶之某原後三十有四年子為諸侯
為大夫門户有煒於是門下生¶琢石紀徳揭于新阡云
<pb:KR4h0024_WYG_058-6a>
公諱陟字殷衡其先在夏為車正以功封¶于薛下古以
降為譙郡人或因仕適楚復之秦今為京兆人隋唐<md:KR4h0024_SBCK_058-3b>¶之
際再世以明經為博士家有賜書曽祖簡亦以文學為
太子司¶議郎大父乾繹仕至光州刺史烈考諱某有道
而尚晦終徐州司¶功叅軍贈和州刺史由子貴也天以
大運生萬物而以正氣鍾賢¶人至和來宅其徳乃具公
實有焉㓜而擢陵苕之秀長而成清廟¶之器羣倫月旦
咸以第一及從鄉賦洎昇名太常果居上第明年¶詔郡
<pb:KR4h0024_WYG_058-6b>
國徴賢良設四科以盡林公居文詞清䴡之目授𢎞文
館校¶書郎時徳宗新即位聲烜虜庭西戎畏威㡳貢内
附詔諫議大夫¶崔河圖持節即虜帳以報之使臣欲盛
其賔寮以自大遂嘿表公¶為介授大理評事除書到門
公方為人子不敢許以逺稱病弗果¶行歸寕夀春養志
盡敬丞相楊炎勇于用才擢公為左拾遺奉安¶輿而西
未幾再集荼蓼居從後䘮将闋是歲建中四年京師急
變¶黄屋順動狩于巴梁公徒行間道以歸王所既中月
<pb:KR4h0024_WYG_058-7a>
而詔授起居¶郎充翰林學士創鉅愈遟病不拜職改太
子司議郎從大駕迴入¶尚書為司金元士且㕘推筦之
務有頃持愍冊宣恩于蘓門将行<md:KR4h0024_SBCK_058-4a>¶錫銀朱干青蒲上復
命稱㫖轉吏部員外郎是曹在南官為眉目在¶選士為
司命公執直筆閱簿書紛挐盤錯一瞬而剖時文曷缺
左¶右丞都曹差重遂轉左司郎中尋遷中書舍人執事
者繫公識精¶以斟酌大政非獨用文飾也㑹江淮間民
被水禍上愍焉特命公¶宣撫之許以便宜及物赤車所
<pb:KR4h0024_WYG_058-7b>
至如東風變枯條其利疾復奏咸¶可轉刑部侍郎時主
計臣延齡以險刻貴倖而與京兆尹相惡以¶危事中之
坐譴已又逮繫其吏峻繩之事下司寇主奏議者欲文¶
致而甘心焉公侃然持平挫彼嶽嶽君子聞之善其知
道不&KR0059;刑¶曹既清以餘刄兼領選事居一年授權知吏
部侍郎又一年即真¶是秩言能審官者本朝有裴馬盧
李四君子物論以公嫓焉時得¶疾發癕有國醫方直禁
中上促遣如第且飭之曰某賢臣也悉術¶以治之及有
<pb:KR4h0024_WYG_058-8a>
司以不起聞震悼加等娶瑯瑘王氏石泉公之曽孫¶友
壻皆一時彦士長子某蚤不禄第二子敬則歴太僕少
卿今為¶濮州刺史兼御史中丞賜金紫以連最就加貴
秩俾視九卿第三<md:KR4h0024_SBCK_058-4b>¶子敬𤣥以詞藝似續登文科歴左𥙷
闕今為尚書刑部郎中第四¶子炅舉進士最小子咸砥
礪纂修宜為名公家子其邁徳垂裕之¶光乎公少以名
器自任及顯逹急於推賢視其所舉則在西省薦¶&KR0096;丞
相由右掖掌訓辭在中銓表楊僕射由地曹綜吏部二
<pb:KR4h0024_WYG_058-8b>
公後¶為天下偉人凡執文章&KR0096;衡以揣量多士一入中
禁考䇿詞三在¶天官第章句披沙剖璞由我而顯者落
落然居多推是風鑒移于¶大冶則鎔範之内無非祥金
嗟乎天不遐其福而孤民望使由庚¶之什不作於貞元
中惜也&KR0004;公既終詔贈大宗伯後以第三子在¶郎位被
霈澤再追褒至司空故昔之葬儀用常伯而今之碑用
三¶公云銘曰¶
仁麟智龍為瑞一辰未若君子瑞于人倫惟唐徳宗道
<pb:KR4h0024_WYG_058-9a>
類漢宣督¶責繩下風稜言言公丁斯時籍在雋賢從難
表節執羈而還帝曰¶汝器黄流瑟然可為大僚左右化
源乃飾王度乃馳輶軒既幹册¶柄亦操吏權陽和熈熈
貯在顔間守法持正嶷如秋山大不侵王<md:KR4h0024_SBCK_058-5a>¶倖臣畏仗鳳
鳴祥烟梟噪低跧帝方倚用天不假年公寐無寤其¶名
愈逺門人逹者赤舄𤣥衮公居甚卑其徳愈尊兩子朝
服駢驅¶朱輪佳城何在胄貴之里螭首龜趺徳輝是紀
嗚呼後人下拜干¶此
<pb:KR4h0024_WYG_058-9b>
　　唐左拾遺翰林學士李公新墓碑銘(并序/)
　　　　　　　　　　　　　　　范傳正¶
騏驥筋力成意在萬里外歴塊一蹶斃於空谷唯餘駿
骨價重千¶金大鵬羽翼張勢欲摩穹昊天風不來海波
不起塌翅别島空留¶大名人亦有之故左拾遺翰林學
士李公之謂矣公名白字太白¶其先隴西成紀人絶嗣
之家難求譜牒公之孫女搜於箱篋中得¶公之亡子伯
禽手䟽十數行紙壊字缺不能詳備約而計之凉武¶昭
<pb:KR4h0024_WYG_058-10a>
王九代孫也隋末多難一房被竄于碎葉流離散落隠
易姓名¶故自國朝已來編於屬籍神龍&KR0004;濳還廣漢因
僑為郡人父客以¶逋其邑遂以客為名高卧雲林不求
禄仕公之生也先府君指天¶枝以復姓先夫人夢長庚
而告祥名之與字咸所取象受五行之<md:KR4h0024_SBCK_058-5b>¶剛氣叔夜心高
挺三蜀之雄才相如文逸瓌竒宏廓抜俗無類少¶以俠
自任而門多長者車常欲一鳴驚人一飛冲天彼漸陸
遷喬¶皆不能也由是慷慨自負不拘常調器度𢎞大聲
<pb:KR4h0024_WYG_058-10b>
聞于天天寳&KR0004;¶召見於金鑾殿𤣥宗明皇帝降輦歩迎
如見園綺論當世務草荅¶畨書辯如懸河筆不停綴𤣥
宗嘉之以寳牀方丈賜食於前御手¶和羮徳音褒美&KR0260;
衣恩遇前無比儔遂直翰林專掌密命将處司¶言之任
多陪侍從之遊他日泛白蓮池公不在宴皇歡既洽召
公¶作序時公已被酒於翰苑中仍命高将軍扶以登舟
&KR0278;寵如是既¶而上䟽請還舊山𤣥宗甚愛其才或慮乗
醉出入省中不能不言¶温室樹恐掇後患惜而遂之公
<pb:KR4h0024_WYG_058-11a>
以為千鈞之弩一發不中則當摧¶撞折牙而永息機用
安能俲碌碌者蘓而復上哉脫屣軒冕釋羈¶韁鏁因肆
情性大放宇宙間飲酒非嗜其酣樂取其昏以豪作詩¶
非事於文律取其吟以適好神仙非慕其輕舉将不可
求之事求¶之欲耗壮心遣餘年也在長安時秘書監賀
知章號公為謫仙人<md:KR4h0024_SBCK_058-6a>¶吟公烏棲曲云此詩可以哭鬼神
矣時人又以公及賀監汝陽王¶崔宗之裴周南等八人
為酒中八仙朝列賦謫仙謌百餘首俄屬¶戎馬生郊逺
<pb:KR4h0024_WYG_058-11b>
身海上徃來於斗牛之分&KR0278;游没身偶乗扁舟一日¶千
里或遇勝境終年不移時長江逺山一泉一石無往而
不自得¶也晚歲渡牛渚磯至姑熟悦謝家青山有終焉
之志盤桓利居竟¶卒於此其生也聖朝之高士其往也
當塗之旅人代宗之&KR0004;搜羅¶俊逸拜公左拾遺制下於
彤庭禮降於𤣥壤生不及禄殁而稱官¶嗚呼命歟傳正
生唐代甲子相懸常於先大夫文字中見與公有¶潯陽
夜宴詩則知與公有通家之舊早於人間得公遺篇逸
<pb:KR4h0024_WYG_058-12a>
句吟¶詠在口無何叨蒙恩奨廉問宣池按圖得公之墳
墓在當塗邑因¶令禁樵採備&KR0904;掃訪公之子孫欲申慰
薦凡三四年乃獲孫女二¶人一為陳雲之室一乃劉勸
之妻皆編户甿也因召至郡庭相見¶與語衣服村落形
容朴野而進退閒都應對詳諦且祖徳如在儒¶風宛然
問其所以則曰父伯禽以貞元八年不禄而卒有兄一
人<md:KR4h0024_SBCK_058-6b>¶出遊一十二年不知所在父存無官父殁為民有兄
不相保為天¶下之窮人無桑以自蠶非不知機抒無田
<pb:KR4h0024_WYG_058-12b>
以自力非不知稼穡况¶婦人不任布裙糲食何所仰給
&KR1275;于農夫救死而已乆不敢聞于¶縣官懼辱祖考鄉閭
逼迫忍恥來告言訖涙下余亦對之泫然因¶云先祖志
在青山遺言宅兆頃屬多故殯於龍山東麓地近而非¶
本意墳高三尺日益摧圯力且不及知如之何聞之憫
然将遂其¶請因當塗令諸葛縱㑹計在州得諭其事縱
亦好事者學為歌詩¶樂聞其語便道還縣躬相地形卜
新宅于青山之陽以元和十二¶年正月二十二日遷神
<pb:KR4h0024_WYG_058-13a>
于此遂公之志也西去舊墳六里南扺驛¶路三百歩北
倚謝公山即青山也天寳十二載勑改名焉因告二¶女
将改適於士族皆曰夫妻之道命也亦分也在孤窮既
失身於¶下俚伏威力乃求援於他門生縱偷安死何面
目見大父於地下¶欲敗其類所不忍聞余亦嘉之不奪
其志復井稅免徭役而已今¶士大夫之葬必誌於墓有
勲庸道徳之家兼樹碑于道余才術貧<md:KR4h0024_SBCK_058-7a>¶虛不能兩致令
作新墓銘輒刋二石一寘于泉扄一表于通路亦¶峴首
<pb:KR4h0024_WYG_058-13b>
漢川之義也庶芳聲之不泯焉文集二十巻或得之於
時之¶文士或得之於宗族編緝㫁簡以行于代銘曰¶
嵩嶽降神是生輔臣蓬萊譴真斯為逸人晉有七賢唐
稱八仙應¶彼星象唯公一焉晦以麴蘗暢於文篇萬象
奔走乎筆端萬慮泯¶滅乎罇前卧必酒甕行惟酒舩吟
風詠月席地幕天但貴乎適其¶所適不知夫所以然而
然至今尚疑其醉在千日寜審乎夀終百¶年謝家山兮
李公墓異代詩流同此路舊墳卑庳風雨侵新宅爽¶塏
<pb:KR4h0024_WYG_058-14a>
松栢林故鄉萬里且無嗣二女從民永於此猗歟琢石
為二碑¶一藏幽隧一臨歧岸深谷高變化時一存一毁
名不虧¶
　　唐故朝請大夫吏部郎中上柱國高都公楊府君
　　碑銘¶(并序/)　　　　　　　　　席　豫¶
夫靈鎮三峯倚京師而西峙滎河一曲抱華隂而東注
故川嶽氣¶交雲雨時出感降才傑紛綸元勲冠世為强
家宅兹沃土者其惟<md:KR4h0024_SBCK_058-7b>¶𢎞農楊氏焉曰我伯𦙍厥自唐叔
<pb:KR4h0024_WYG_058-14b>
關中相府乗朱輪者十人洛下¶儒門登衮職者四代慶
靈不隕以生我高都公公諱仲宣字蔓後¶漢太尉震之
二十代孫也自高祖至于大父並名播海内迹存朝¶端
舊史前碑其詳之矣烈考皇孫刑部尚書魏國忠公元
琰屬姦¶臣擅命明辟應期功濟中興安劉氏者周勃禮
&KR0278;歸老論叔向者¶祁奚出處全身忠貞盡節公即尚書
府君之第三子也粤在㓜齡¶夙有至性事魏公莒國夫
人以孝聞宗族推稱州閭籍甚清真邁¶俗秀挺不羣氣
<pb:KR4h0024_WYG_058-15a>
和可親色厲難犯言必合禮動不違仁集七略之¶書名
高漢閣作三都之賦價重洛城未弱冠以通經為修文
生授¶右千牛光朝選也秩滿補太廟丞以親累出為&KR0008;
州司户㕘軍屬¶先尚書辭滿告歸公罷官就養潁曲别
業地連嵩高丘中有華孝¶子絜白之興川上有水漁父
滄浪之歌温清獲申隠淪兼遂横為¶酷吏王朂所誣陷
貶授嶲州臺登縣尉劔南節度使益府長史韋¶抗奏公
為管記飛書之急倚馬立成尋有詔停官歸侍俄丁尚
<pb:KR4h0024_WYG_058-15b>
書<md:KR4h0024_SBCK_058-8a>¶府君憂鞠凶而降哀毁骨立殆不勝䘮取全於禮服
闋從常調吏¶部侍郎魏奉古早以文伯期於王佐乃授
河南府河陽縣尉尋應¶藻思清華舉今上親試對䇿甲
科除蒲州司法叅軍丁莒國夫人¶憂杖而後起公居魏
公之䘮也服闋不仕為叔父瑶所敦逼不獲¶已而應命
其年糊名考判公居上等乃擢拜監察御史獬豸之角¶
初見觸邪雞棲之車還聞&KR0008;惡坐剛直出為汾州孝義
縣令前宰¶無良下氓失業稼穡之地半為荒疇桑榆之
<pb:KR4h0024_WYG_058-16a>
人多在逋藪公曉喻¶歸本流亡盡復既富而敎厥土有
年故得雉馴郊田鸞降庭樹刺¶史蕭恕乃圖畫其像郵
傳以聞天恩疇庸璽書褒美乃除華州下¶邽縣令辭疾
罷職求歸養閒無何除河南鞏縣令所歴為政有逾¶於
前尋遷禮部員外郎歴左司員外郎春官之屬以龢神
人左轄¶之佐以正綱紀乃轉吏部員外郎九品之曹一
臺之劇有簿書以¶旌淑慝擇刀筆以決否臧於是乎以
公滅私秉心匪石剖疑析滯¶揮翰如流選部以清繄公
<pb:KR4h0024_WYG_058-16b>
是賴尋遷本司郎中乃統胥徒是稱小<md:KR4h0024_SBCK_058-8b>¶選峻以風檢請
託不行絶其關梁僥倖自息若乃見理之速持事¶之堅
雖有賁育之勇金張之勢曽無恐懼不可動摇不陟台
階奄¶先泉壤悲夫以元和二十九年七月五日搆疾終
于萬年永寕里¶之私第春秋四十有九以其年十月十
七日歸葬于閿鄉牧馬原¶禮也惟公自家刑國曰仁與
義厚利者常流之所重公以先人邑¶入盡分諸孤善交
者衆人之所艱公以結下朋遊曽無凡客士有¶險詖比
<pb:KR4h0024_WYG_058-17a>
隣不通人或急艱傾家以濟素懐儉約雅好真如不服
綺¶紈不食葷血雖粉闈有閌朱紱斯皇不易貴賤之心
能全始終之¶節嗟乎譽高千載道屈一時漢之崔駰官
終邑宰魏之管輅位止¶府丞天乎與才而人乎無命自
古所歎豈獨高都而已府公所著¶文集十巻盛行於代
嗣子輪行太常寺奉禮郎次子轅轍轔輯等¶永惟&KR0136;庭
之訓式遵卜宅之禮靈轜戒道哀挽及關靈掌東拓地¶
惟鄉縣拱樹西靡心存帝京銘曰
<pb:KR4h0024_WYG_058-17b>
河之靈華之精人之傑國之禎年不永位未亨閉泉路
兮㝠寞空<md:KR4h0024_SBCK_058-9a>¶歲隂兮峥嶸¶
　　唐故常州刺史獨孤公神道碑銘(并序/)
　　　　　　　　　　　　　　　崔祐(甫/)¶
昔劉向稱賈誼言三代與秦亂之意其論甚矣逹於國
體雖古之¶伊吕未能逺過又稱董仲舒有王佐之材雖
伊吕亡以加管晏之¶屬殆不及也於戱二君以偉才當
盛漢之崇而位止於下國二千¶石祐甫聞於先君僕射
<pb:KR4h0024_WYG_058-18a>
曰主恩非臣下之所圖天命豈生人之所¶制有唐碩量
深識之士曰獨孤常州諱及字至之河南洛陽人皇¶朝
左千牛元慶之曽孫蔡州長史思膝之孫殿中侍御史
贈祕書¶監通理之第四子仕而遭時鵠立於朝建旟東
夏三著嘉績嗚呼¶痛乎奄忽&KR0162;館其時也大厯十二年
夏四月二十九日其地也常¶州之路寝其夀也五十三
年中朝名公素見知者後進之士聞義¶嚮風者洎濠舒
常三州之百姓莫不填膺流皆不宴不相浹辰彌¶月厚
<pb:KR4h0024_WYG_058-18b>
而惜之者往往失聲出涕沲若公有子朗郁等未齓厥
兄檢¶校水部員外郎兼侍御史汜方佐淛河東帥聞䘮
來奔半旬而至<md:KR4h0024_SBCK_058-9b>¶惋毒之甚如不欲生既受吏人賔客之
弔乃忍死謀事以六月六¶日引使君之柩去常州歸洛
陽其年歲次丁巳十月朔七日葬我¶使君于河南府夀
安縣某原先祕監之塋以夫人博陵縣君崔氏¶祔焉禮
也水部曰天之降災害于我家仲叔季盡矣吾将老矣
吾¶弟常州之子未立今不刻石表墓則常州之令名何
<pb:KR4h0024_WYG_058-19a>
以傳於後乃¶託我故人叙而銘之常州稟元和以生㓜
有成人之量秘監府君¶親授以孝經常州一覽成誦祕
監問曰汝志於何句對曰立身行¶道揚名於後世是志
也自是徧覽五經觀其大義不為章句學成¶童丁祕監
憂勺飲不入口者累日先夫人同郡長孫氏諭以不可¶
滅性之義由是㣲進饘粥杖而後起免䘮加於人一等
鄉族稱其¶孝焉長孫夫人高行明識訓導甚至常州漸
敎成器卓然有立著¶延陵論君子謂其評議之精在古
<pb:KR4h0024_WYG_058-19b>
人右天寳未以洞曉𤣥經對䇿¶上第超拜華隂縣尉著
古函谷關仙掌二銘格高理精當代詞人¶無不畏服俄
屬中原兵亂避地于越丁太夫人&KR0104;毁&KR0484;&KR0136;禮既外<md:KR4h0024_SBCK_058-10a>¶除
江淮都統使户部尚書李峘奏為掌書記授左金吾衛
兵曹㕘¶軍軍旅之事非其所好未幾返初服今上即位
下詔收俊茂舉滯¶淹政之大者以公為左拾遺凡所諫
諍直而不訐婉而不撓屬藁¶訓詞不傳于外遷太常博
士時新平大長公主之子裴防尚永清¶公主初以太子
<pb:KR4h0024_WYG_058-20a>
少傳裴遵慶為婚主将行五禮公實相焉中使口¶宣詔
㫖易之大長主後夫姜慶初常州曰婚姻之禮王化之
階以¶異姓之人主之不可甚矣某不奉詔中書令汾陽
王時為五禮使¶從焉又百官薨卒定諡之際綜覈名實
皆居其當嚴河南郢詶荅¶吕荆州諲諡議博而正當時
韙之遷尚書禮部員外郎受詔考第¶吏部選人詞翰旌
别淑慝朝野稱正上方大䘏黎庶精選牧守以¶公為濠
州刺史平其徭賦恤其寃弱課績聞上加朝㪚大夫遷
<pb:KR4h0024_WYG_058-20b>
舒¶州刺史舒境瀕江傍山羣盜所聚或蟠結林藪或赼
趄城寺公惠¶以柔之武以讋之釋矛服表盡為良俗其
他如在濠之政居一年¶璽書勞問就加尚書司封郎中
錫以金章紫綬屬江南旱歉比境<md:KR4h0024_SBCK_058-10b>¶之人流庸甚衆公忠
心以撫舒獨完安天子聞而休之擢拜常州¶刺史常州
當全吳之中據名城沃土兵興之後中華翦覆吴中州¶
府此焉稱大故朝之選牧恒屬意焉公宣中和平易之
教務振人¶毓徳之體百姓蒙化遷善不知所以安而安
<pb:KR4h0024_WYG_058-21a>
吏不忍欺路不拾遺¶餘粮棲畝膏露降之公平生聞人
之善必揄揚之氣盡與之不啻¶若身得之後進有才而
業未就者敎誨誘掖之惟日不足公之文¶章大扺以立
憲誡世褒賢遏惡為用故論議最長其或列于碣頌¶流
于詠歌峻如嵩華盛如江河清如秋風過物邈不可逮
公有集¶二十巻行於代若夫賛堯舜禹湯之命為誥為
典為謨為訓人皆¶許之而不吾試論道之位冝而不陟
前是公之仲兄季弟伯姊三¶年之間繼殁執天倫之䘮
<pb:KR4h0024_WYG_058-21b>
如荼如蓼竟以無禄天何不仁然則賈¶與董名位不盡
其才吾先君之歎主恩天命斯見矣其銘曰¶
常州之孝行為大蒸蒸翼翼以敬以愛友于兄弟如捧
如戴常州¶之義篤于友用之有常行之可乆扶危拯溺
爾身我手常州之才<md:KR4h0024_SBCK_058-11a>¶施于政撫柔三部以仁為柄龔遂
國嶠千古迭映常州之文究其¶本質取其正豔從其損
在星之緯在衣之衮常州之年止中身去¶昭昭之盛世
與萬鬼而為鄰白馬江上青烏洛濱鶺鴒在原嗟爾¶元
<pb:KR4h0024_WYG_058-22a>
昆縗袵霑血長號訴寃纂述遺美謂余不諼我覯之子
將二十¶年相投藥石胡疹不痊譬我於池子為之泉譬
我於桐子為之弦¶榮不獨遂難不隻全如何淑明摧馥
碎堅廞衣楚挽徘徊墓田望¶之不見赴之無縁狸首班
如女手拳如天如天如泣涕漣如¶
　　故饒州刺史吳府君神道碑銘(并序/)
　　　　　　　　　　　　　　　白居易¶
汨市朝溺妻子非達也囚山林擯血屬非達也若有人
<pb:KR4h0024_WYG_058-22b>
與羣動處¶一代閒彼為彼我為我不自潔不自汚不巢
許不伊吕水其心雲¶其身浮沉消息無徃而不自得者
其達人乎吾友吳君嘗從事於¶斯矣君諱丹字真存太
子通事舍人覽之曾孫睦州司馬庶之孫¶太子宫門郎
贈工部尚書詮之長子以進士第入官歴正字協律¶郎
大理評事監察殿中侍御史太子舍人水部庫部員外
郎都官<md:KR4h0024_SBCK_058-11b>¶駕部郎中諫議大夫大理少卿饒州刺史歴職
義成軍節度判官¶浙西道節度判官潼闗防禦判官鎮
<pb:KR4h0024_WYG_058-23a>
州宣慰副使匭函使階至中¶大夫勲至上柱國賜紫金
魚袋君讀書數千巻著文數萬言寳厯¶元年六月某日
薨於饒州官次其年十一月某日葬於常州晉陵¶縣仁
和鄉北原從志也君生四五嵗弄泥沙時所作戲輙象
道家¶法事八九嵗弄筆硯時所出言輙類詩家篇章不
自知其然蓋宿¶習儒𤣥之業明矣弱冠喜道書奉真籙
每專氣入靖不粒食者累¶嵗顥氣充而丹田澤飄然有
出世心既壯在家為長屬有三㓜弟¶八稚姪嗷嗷慄慄
<pb:KR4h0024_WYG_058-23b>
不忍見其飢寒慨然有干禄意乃曰肥遯不可¶以立訓
吾將業儒以馳名名競不可以怡神吾將體𤣥以育徳
凍¶餒不可以安道吾將强學以徇禄禄位不可以多取
吾將知足而¶守中繇是去江湖來京師求名得名求禄
得禄身榮家給之外無¶長物無越思素琴在右黄庭在
左澹乎自處與天和終始履仕塗¶二十七年享壽命八
十二嵗無室家累無子孫憂屈伸寵辱委順<md:KR4h0024_SBCK_058-12a>¶而己未嘗
一日慼慼其心顔以至於歸全反真故予所謂達人之
<pb:KR4h0024_WYG_058-24a>
徒歟信矣仲弟湖州長史某以予辱與其兄游既為同
門生又為¶同舍郎周知初終託為碑記噫先生之道吾
能引古以明之銘曰¶
漢中大夫東方曼蒨夏侯湛高之作廟貌贊唐中大夫
真存先生¶白樂天知之作神道銘嗚呼二大夫異代而
同塗其皆達者乎¶
　　唐故通議大夫和州刺史吳郡張公神道碑銘(并/)
　　(序/)
<pb:KR4h0024_WYG_058-24b>
張之為著姓尚矣自漢太傳良侍中肱晉司空華丞相
嘉以降勲¶賢軒冕歴代不乏肱避地渡江始居於吳故
其子孫稱吳郡人嘉¶以孝悌聞於郡故其所居號孝張
里嘉之曾孫裕在宋為司徒即¶公五代祖也司徒之孫
儔在隋為吳郡都督即公曾王父也台州¶臨海令諱鵾
即公之大父也袁州司馬諱孝績即公皇考也或以¶人
物著或以婚閥稱迄今為江南右族公諱擇字無擇未
冠丁袁¶州府君憂廬於墓晝號而夜泣者三年有靈芝
<pb:KR4h0024_WYG_058-25a>
醴泉出焉既冠好¶學能屬文從鄉賦登明經第既第應
制舉中精通經史科補𢎞文<md:KR4h0024_SBCK_058-12b>¶館校書郎調左金吾録事
換杭州録事㕘軍在杭州前後詰偽制¶補吏者三十八
人駮假年侍老者二十人舉而正之人伏其明㑹¶劉幽
求來為刺史舉課上聞詔授絳州録事㕘軍絳之郡丞
有主¶壻者怙寵侮法豪奪人利公數其罪露章奏之章
下丞相姚元崇¶竒之致書褒美尋改太原府功曹㕘軍
給事中張昶為江淮安撫¶使表公正直奏署部從事吏
<pb:KR4h0024_WYG_058-25b>
部尚書陸象先為河東按察使狀公¶清白奏授懐州獲
嘉以不茹柔不吐剛得罪繇是左遷鄂州司馬¶移深州
司馬轉虢州長史時上方思理詔求二千石之良者時
宰¶以公塞詔擢拜和州刺史公之在郡奉詔條䘏人隱
而已不知其¶他無何水潦害農公請蠲榖籍之損者什
七八時李知柔為本道¶採訪使素不快公之剛直宻疏
誣奏以附下為名遂貶蘇州别駕¶老㓜攀泣而遮道者
數百人信宿方得去移曹州别駕嵗餘謝病¶歸老於家
<pb:KR4h0024_WYG_058-26a>
天寳十三年正月二十一日終於東都利仁里私第其¶
年二月十二日葬於河南府伊闕縣中李原享年八十
三噫公生<md:KR4h0024_SBCK_058-13a>¶天地間八十有三年可謂夀矣其間當明皇
馭天下四十有五年¶可謂時矣有其才得其夀逢其時
然職不過陪臣秩僅至郡守凡¶所貯畜鬱而不舒嗚呼
其命也夫公之文學常為賀知章賈彦璿¶許之公之諒
直常為李邕張庭珪稱之公之政事又為劉姚張陸¶推
之夫以八君子之力援之而不足以一知柔之力排之
<pb:KR4h0024_WYG_058-26b>
而有餘¶阨窮不振以至沒齒嗚呼其命也夫古人云道
不虚行又云其後¶必有達者故公之子大理評事諴以
節行聞於時公之孫户部侍¶郎平叔以才藝光於國報
施之道信昭昭矣不在其身則在子孫¶相去幾何哉長
慶二年某月某日平叔奉祖徳揭而碑之居易據¶家狀
序而銘之其詞云¶
有木有木碩大而長破為桷杙不作棟梁有驥有驥規
行矩歩辱¶在短轅不駕大輅嗚呼噫嘻公亦如之將時
<pb:KR4h0024_WYG_058-27a>
不我遇而我不遇時¶勿謂已矣天錫多祉既賢其子以
濟其美又才其孫以大其門苟¶無先徳孰啟後昆<md:KR4h0024_SBCK_058-13b>¶　
　
　
　
　
　
<pb:KR4h0024_WYG_058-27b>
　
　
　
　
　
　
　
　唐文粹巻五十八¶
<md:KR4h0024_SBCK_059-1a>¶
<pb:KR4h0024_WYG_059-1a>
欽定四庫全書
　唐文粹巻五十九¶
　　　　　　　　　　　　　宋　姚鉉　編¶
　
