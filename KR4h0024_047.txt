# -*- mode: mandoku-view; -*-
#+TITLE: 唐文粹
#+DATE: 2015-09-11 21:27:13.798763
#+PROPERTY: ID KR4h0024
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 47
#+PROPERTY: FILE SB04n0194-047唐文粹-卷第四十七.
<pb:KR4h0024_SBCK_047-1a>¶
重校正唐文粹卷第四十七¶
　　　　　　　　　　　　吳興姚　鉉　纂¶
　古文巳(揔二十六首)¶
　　&KR0003;二十四(訂一附)¶
　　　天&KR0003;(栁宗元)朝日&KR0003;　棤&KR0003;¶
　　　師&KR0003;(韓愈)儉不至&KR0003;(來鵠)水樂&KR0003;(元結)¶
　　　訂司樂氏(附/元結)捕蛇&KR0003;(栁宗元)貓虎&KR0003;(來鵠)¶
　　　&KR0003;鶻(栁宗元)&KR0003;天雞(羅隱)田&KR0003;(羅衮)¶
　　　竄利&KR0003;(李甘)原晉亂&KR0003;(楊夔)吳相客&KR0003;(&KR0061;皓)¶
　　　雜&KR0003;五首(陸&KR0027;&KR0041;)雜&KR0003;四首(韓愈)¶
　　評二¶
　　　祀黃熊評(程晏)漢史賛桑弘羊評(張彧)¶
　　　　　天&KR0003;　栁宗元¶
韓愈謂栁子曰&KR0002;知天之&KR0003;乎吾爲子言天之&KR0003;今夫人有疾痛¶
<pb:KR4h0024_SBCK_047-1b>¶
倦辱饑寒甚者因仰而呼天曰殘民者昌佑民者殃又仰而呼天¶
曰何爲使至此極戾也&KR0002;是者舉不能知天夫果蓏飮食旣壞蟲¶
生之人之血氣散敗逆壅底爲癰瘍疣贅瘻痔亦蟲生之木朽而¶
蝎中草腐而螢飛是豈不以壞而後出邪物壞蟲由之主元氣隂¶
陽之壊人由之生蟲之生而物益壊食齧之攻穴之蟲之禍物也¶
滋甚其有能去之者有功於物者也繁而息之者物之讎也人之¶
壊元氣隂陽也亦滋甚墾原田伐山林鑿泉以井飮窽墓以送死¶
而又穴爲偃溲築爲牆垣城郭臺榭觀游䟽爲川瀆溝洫陂池燧¶
木以燔革金以鎔陶甄&KR0355;磨悴然使天地萬物不得其情倖倖衝¶
衝攻殘敗撓而未甞息其爲禍元氣隂陽也不甚於蟲之所爲乎¶
吾意有能殘斯人使日薄歲削禍元氣隂陽者滋少是則有功于¶
天地者也繁而息之者天地之讎也今夫人之舉不能知天故爲¶
是呼且怨也吾意天聞其呼且怨則有功者受賞必大矣其禍焉¶
者受罰亦大矣子以吾言爲如何栁子曰子誠有激而爲是邪則¶
<pb:KR4h0024_SBCK_047-2a>¶
信辯且美矣吾能終其&KR0003;彼上而玄者丗謂之天下而黃者丗謂¶
之地混然中處者丗謂之元氣寒而暑者丗謂之隂陽是雖大無¶
異果蓏癰痔草木也假而有能去其攻穴者是物也其能有報乎¶
繁而息之者其能有怒乎天地太果蓏也元氣大癰痔也隂陽大¶
草木也其惡能賞功而罰禍乎功者自功禍者自禍欲望其賞罰¶
者大謬矣呼而怨欲望其哀且仁者亦大謬矣子而信子之仁義¶
以遊其内生而死爾烏置存亡得喪於果蓏癰痔草木邪¶
　　　　朝日&KR0003;¶
栁子爲御史主祀事將朝日其寮問曰古之名曰朝日而巳今而¶
曰祀朝日何也余曰古之&KR0003;者則朝拜之云也今而加祀焉則朝¶
旦之云也今之所云非也問者曰以夕而偶諸朝或者今之是乎¶
余曰夕之名則朝拜之偶也古者旦見曰朝暮見曰夕故詩云&KR0022;¶
君諸侯莫肯朝夕左傳曰百官承事朝而不夕禮記曰日入而夕¶
又曰朝不廢朝暮不廢夕晉侯將殺豎襄叔向夕楚子之留乾溪¶
<pb:KR4h0024_SBCK_047-2b>¶
右尹子革夕齊之&KR0333;子我夕趙文子礱其椽張老夕智襄子爲室¶
美士茁夕皆暮見也漢儀夕則兩郎向&KR0200;闈拜謂之夕郎亦出是¶
名也故曰大采朝日少采夕月又曰春朝朝日秋夕夕月&KR0002;是之¶
&KR0011;足矣又加祀焉蓋不學者爲之也寮曰欲子之書其&KR0003;吾將施¶
于丗可乎余從之¶
　　　　䄍&KR0003;¶
栁子爲御史主祀事將䄍進有司以問䄍之&KR0003;則曰合百神於南¶
郊以爲歲報者也先有事則質干戸部戸部之辭曰旱于某水于¶
某蟲蝗于某癘疫于某則黜其方守之神不及以祭余甞學禮蓋¶
思而得之則曰順成之方其䄍乃通&KR0002;是古矣繼而歎曰神之貌¶
乎吾不可得而見也祭之饗乎吾不可得而知也是其誕漫惝怳¶
&KR0115;&KR0115;焉不可執取者夫聖人之爲心必有道而巳矣非于神也蓋¶
于人也以其誕漫惝怳&KR0115;&KR0115;焉不可執取而猶誅削&KR0002;此況其貌¶
言動作之塊然者乎是設乎彼而戒乎此者也其&KR0562;大矣或曰&KR0002;¶
<pb:KR4h0024_SBCK_047-3a>¶
子之言則旱乎水乎蟲蝗乎癘疫乎未有黜其吏者而神黜焉而¶
曰蓋于人者何也余曰&KR0002;子之云旱乎水乎蟲蝗乎癘疫乎豈人¶
爲之邪故其黜在神暴乎眊乎沓貪乎罷弱乎非神爲之也故其¶
罰在人今夫在人之道則吾不知也不明斯之道而存乎古之數¶
其名則存而敎之實則隱以爲非聖人之意故歎而云也曰然則¶
致&KR0040;反風蝗不爲災虎&KR0018;子而趨是非人之爲則何以余曰子欲¶
知其以乎所謂偶然者信矣必&KR0002;人之爲則十年九潦八年七旱¶
者獨何如人哉其黜之也茍明乎敎之道雖去古之數可矣反是¶
則誕漫之&KR0003;勝名實之事䘮亦足悲乎¶
　　　　師&KR0003;　韓愈¶
古之學者必有師師者所以傳道受業解惑也人非生而知之者¶
孰能無惑惑而不從師其爲惑也終不解矣生乎吾前其聞道也¶
固先乎吾吾從而師之生乎吾後其聞道也亦先乎吾吾從而師¶
之吾師道也夫豈知其年之先後生於吾乎是故無貴無賤無長¶
<pb:KR4h0024_SBCK_047-3b>¶
無少道之所存師之所存也嗟乎師道之不傳也乆矣欲人之無¶
惑也難矣古之聖人其出人也逺矣猶且從師而問焉今之衆人¶
其去聖人亦遠矣而恥學於師是故聖益聖愚益愚聖人之所以¶
爲聖愚人之所以爲愚者其皆出於此乎愛其子擇師而敎之於¶
其身也則恥師焉惑矣彼童子之師授之書而習其句讀者非吾¶
所謂傳其道解其惑者也句讀之不知惑之不解或師焉或不焉¶
小學而大遺吾未見其明也巫醫樂師百工之人不恥相師士大¶
夫之族曰師曰弟子云者則群聚而&KR0015;之問之則曰彼與彼年相¶
&KR0002;也道相似也位卑則足羞官盛則近䛕嗚呼師道之不復可知¶
矣巫醫樂師百工之人君子不齒今其知乃反不能及可怪也歟¶
聖人無常師萇弘師襄老聃剡子之徒其賢不及孔子孔子曰三¶
人行則必有我師是故弟子未必不知師師未必賢於弟子聞道¶
有先後術業有專攻如是而巳李氏子蟠年十七好古文六藝經¶
傳皆通習之不拘於時請學於予嘉其能行古道作師&KR0003;以詒之¶
<pb:KR4h0024_SBCK_047-4a>¶
　　　　儉不至&KR0003;　來鵠¶
翦腐帛而火焚者人聞之必遞相驚曰家之何處燒衣邪委餘食¶
而在地者人見之必遞相駭曰家之何處弃食邪燒衣易驚弃食¶
易駭以其衣可貴而食可厚不忍焚之弃之也然而不知家有無¶
用之人廏有無力之馬無用之人服其衣與其焚也何逺無力之¶
馬食其粟與其弃也何異以是焚之以是弃之未甞少有驚駭者¶
公孫弘爲漢相蓋布&KR0013;是驚家之焚衣也而不能驚漢武國恃奢¶
服晏子爲齊相豚肩不掩豆是駭家之弃食也而不能駭景公之¶
廏馬千駟¶
　　　　水樂&KR0003;　元結¶
元子於山中尤所耽愛者有水樂水樂是南磳之懸水淙淙然聞¶
之多乆於耳尤便不至南磳即懸庭前之水取欹曲竇缺之石高¶
下承之水聲少似聽之亦便¶
　　　　訂司樂氏¶
<pb:KR4h0024_SBCK_047-4b>¶
或有將元子水樂&KR0003;於司樂氏樂官聞之謂元子曰能和分五音¶
韻諧水聲可傳之來請觀學元子辭之使門人以南磳及庭前懸¶
水&KR0204;之樂氏醜惡慢罵曰韻聵多矣焉有聽而云樂乎此言聞元¶
子元子謝曰次山病餘惽固自順於空山窮谷偶有懸水淙石泠¶
然便耳醉甚或與酒徒戲言呼爲水樂不防君子過聞而來實汙¶
辱君子之車僕樂官去李川問曰向兟謝樂官不亦過甚曰然吾¶
爲汝訂之汝豈不知彼爲司樂之官老矣八音敎其心五聲傳其¶
耳不得異聞則以爲錯亂紛惑甚不可聽況懸水淙石宫商不能¶
合律吕不能主變之不可㑹之無由此全聲也司樂氏非全士安¶
得不甚謝之嗟乎司樂氏欲以金石之順和絲竹之流妙宫商角¶
羽豐然迭生以化全士之耳猶以懸水淙石激淺注深情瀛㴩溶¶
不變司樂氏之心嗚呼天下誰爲全士能愛夫全聲也¶
　　　　捕蛇&KR0003;　栁宗元¶
永之野産異蛇黒質而白章觸草木盡死以齧人無禦之者然得¶
<pb:KR4h0024_SBCK_047-5a>¶
而腊之以爲餌可以已大風攣踠瘻癘去死肌殺三蟲其始太毉¶
以王命聚之歲賦其二募有能捕之者當其租入永之人爭犇走¶
焉有蔣氏者專其利三丗矣問之曰吾祖死於是吾父死於是今¶
吾嗣爲之十六年幾死者數矣言之貌&KR0002;甚慼者余悲之且曰&KR0002;¶
毒之乎余將告于莅事者更&KR0002;役復&KR0002;賦則何如蔣氏大慼汪然¶
出涕曰君將哀而生之乎則吾斯役之不幸未&KR0002;復吾賦不幸之¶
甚也嚮吾不爲斯役則乆巳病矣自吾之三丗居是鄕積于今六¶
十歲矣而鄕鄰之生日蹙殫其地之出竭其廬之入號呼而轉徙¶
饑渴而頓踣觸風&KR0040;犯寒暑呼嘘毒厲往往而死者相藉也曩與¶
吾祖居者今其室十無一焉與吾父居者今其室十無二三焉與¶
吾居十二年者今其室十無四五焉非死而徙爾而吾以捕蛇獨¶
存悍吏之來吾鄕叫囂乎東西隳突乎南北譁然而駭者雖雞狗¶
不得寧焉吾恂恂而起視其缶而吾蛇尚存則弛然而卧謹食之¶
時而獻焉退而甘食其土之有以盡吾齒蓋一歲之犯死者二焉¶
<pb:KR4h0024_SBCK_047-5b>¶
其餘則熈熈而樂豈&KR0002;吾鄕鄰之旦旦有是哉今雖死乎此比吾¶
郷鄰之死則巳後矣又安敢懼毒邪余聞而愈悲孔子曰苛政猛¶
於虎吾常疑乎是今以蔣氏觀之猶信嗚呼孰知賦歛之毒有甚¶
是蛇者乎故爲之&KR0003;俟乎&KR0026;人風者得焉¶
　　　　貓虎&KR0003;　來鵠¶
農民將有事於原野其老曰遵故實以全其秋庶可望矣乃具所¶
嗜爲獸之羞祝而迎曰䑕者吾其貓乎豕者吾其虎乎其幼慼曰¶
迎貓可也迎虎可乎豕盜於田逐之而去虎來無豕餒將&KR0002;何抑¶
又聞虎者不可與之全物恐其決之之怒也不可與之生物恐其¶
殺之之怒也如得其豕生而且全其怒滋甚射之擭(胡化/切)之猶畏¶
其來況迎之邪噫吾亡無日矣或有決於鄕先生先生听然而&KR0015;¶
曰爲䑕迎貓爲豕迎虎皆爲害乎食也然而貪吏奪之又迎何物¶
焉由是知其不免乃撤所嗜不復議貓虎¶
　　　　&KR0003;鶻　栁宗元¶
<pb:KR4h0024_SBCK_047-6a>¶
有&KR0743;曰鶻者巢于長安薦福浮圖有年矣浮圖之人室于其下者¶
伺之甚熟爲余&KR0003;之曰冬日之夕是鶻也必取鳥之盈握者完而¶
致之以燠其爪掌左右易之旦則執而上浮圖之&KR0613;焉者縱之延¶
其首以望極其所如往必背而去之焉茍東矣則是日也不東逐¶
南北亦然嗚呼孰謂爪吻毛翮之物而不爲仁義器邪是故無號¶
位爵禄之欲里閭親戚朋友之愛也出乎鷇夘而知㩴食決裂之¶
事爾不爲其他凡食&KR0011;之饑唯旦爲甚今忍而擇之以有報也是¶
不亦卓絶有立者乎用其力而愛其死以忘其饑又逺而違之非¶
仁義之道邪&KR0106;其道一其志不欺其心斯固丗之所難得也余又¶
疾夫今之&KR0003;曰以喣喣而黙徐徐而俯者善之徒以翹翹而厲炳¶
炳而白者暴之徒今夫梟鵂晦於晝而神於夜䑕不穴寢廟循牆¶
而走是不近於喣喣者邪今夫鶻其立趯然其動&KR1154;然其視的然¶
其鳴革然是不近於翹翹者邪由是而觀其所爲則今之&KR0003;爲未¶
得也孰&KR0002;鶻者吾願從之毛邪翮邪胡不我施寂寥太清樂以忘¶
<pb:KR4h0024_SBCK_047-6b>¶
饑¶
　　　　&KR0003;天雞　羅隱¶
狙氏子不得父術而得雞之性焉其畜養者冠距不舉毛羽不彰¶
兀然&KR0002;無飮啄意洎見敵則他雞之雄也伺晨則他雞之先也故¶
謂之天雞狙氏死傳其術於子焉且反先人之道非毛羽彩錯觜¶
距銛利者不與其棲無復向時伺晨之儔見敵之勇峨冠高歩飮¶
啄而巳吁道之壊矣有是夫¶
　　　　田&KR0003;　羅衮¶
一夫田甲氏乙氏判而農之乙氏糞其田田善&KR0053;甲氏以爲不善¶
守天地之和風&KR0040;之絜而不善&KR0053;噫造化之功不如糞土乎¶
　　　　竄利&KR0003;　李甘¶
吾竄乎奚竄吾竄利也利所趨也所竄也吾將爲之所爲也吾豈¶
爲人之所爲也哉今是頑人曽無不忍之心然常獨有忍心者繇¶
害於利也且謂螻螾大於麋鹿則許之乎聲不許也然人顧而遭¶
<pb:KR4h0024_SBCK_047-7a>¶
螻螾則迂足而活之過而傷螻螾則失聲而痛之顧而見麋鹿則¶
援弓而逐之幸而中麋鹿則失聲而喜之忍於大者不忍於小者¶
何歟麋鹿利於口腹也螻螾不利也故居於利則雖麋鹿忍也不¶
居於利則螻螾不忍也然則羈於利而忍於麋鹿者獨小人邪長¶
人有甚焉長人則果忍於人矣烏有是哉前有將官兵以誅&KR0106;蔡¶
叛者不十餘戰而能殺萬人則師喜不能殺萬人則師恥豈翅忍¶
乎從有侈冨而劫死者有怨曠而姦死者有饑寒而道路死者有¶
加兵死之數今是長人固有不忍之心然獨時有忍心者亦繇害¶
於利也是故利滋博者忍滋多也吾方與之角利將在所不忍乎¶
故曰吾竄乎奚竄吾竄利也如此俛讀&KR0029;詠孳孳於䇿試者竄而¶
非邪然吾之所竄竄乎心也不竄乎身昔者趙狐正&KR0051;先盟五合¶
諸侯傳曰生不及利彼豈竄吾身哉¶
　　　　原&KR0051;亂&KR0003;　楊䕫¶
&KR0051;室南遷制度草剏承永嘉之後&KR0349;風未除廷臣中猶以謝鯤輕¶
<pb:KR4h0024_SBCK_047-7b>¶
佻王澄曠誕競相祖習以爲高逹卞壼厲色於朝曰帝祚流移社¶
稷傾蕩職兹浮僞致此隳敗猶欲崇慕虚誕汙蠧時風奏請鞫之¶
以正頽俗王導&KR0067;亮抑之而止噫西&KR0051;之亂百代所悲移都江左¶
是絜源端本之日也猶乃翼虚駕僞崇扇佻薄躡諸敗跡踵其覆¶
轍以此剏立朝綱基搆王業何異登膠舩而汎巨浸操朽索以馭¶
奔駟乎設或行卞壼之奏黜屏浮僞登進淳實左右大法維持紀¶
綱則晉祚亦未可量也其後王敦作逆蘇峻繼亂余以爲晉之亂¶
不自敦峻而稔於導亮¶
　　　　吳相客&KR0003;　袁皓¶
孫室季壊其相更相語曰不日不月吾其晉臣乎有客前而語曰¶
相君不聞物之化者邪蛇化爲龍龍之孫見蛇而&KR0015;之謂吾祖之¶
丗龍焉殊不知蟒之腥尚存乎大澤之畔家化爲國國之孫見家¶
必&KR0015;之謂吾祖之丗國焉殊不知耕稼之具未朽於歷山之下蓋¶
由知龍而不知蛇知國而不知家噫堯舜聖人也丹均而不能嗣¶
<pb:KR4h0024_SBCK_047-8a>¶
而況吳以干戈而得邪相君諭而泣¶
　　　　雜&KR0003;五首　陸&KR0027;&KR0041;¶
先儒曰瞽叟憎舜使塗廩浚井酖于觴酒欲從而殺之舜謀於二¶
女二女敎以鳥工龍工藥浴注(一云/泟)豕而後免矣夫勢之重壯夫¶
不能不畏位之尊聖人不得不敬況舜壻于天子頑嚚嫚戾者獨¶
不畏之又從而殺之且堯之妻二女帥九子觀舜之德舜乃受敎¶
於女子其術怪且如是是不敎人以孝道敎人以術免也固堯使¶
勗之非觀德也何足以天下付¶
邰侯姜女之生子也始弃之命之曰弃宋芮司徒之生女也始弃¶
之亦命之曰弃邰弃爲稷官蒸民賴之宋弃美而生佐幾移於宋¶
國名之同也奚傷舜重瞳子項羽亦重瞳子形之&KR0011;也奚病擇其¶
道如何耳季札以樂&KR0114;趙孟以詩&KR0114;襄仲歸父以言&KR0114;子游子夏¶
以威儀&KR0114;沈尹戌以政&KR0114;孔成子以禮&KR0114;其應也如響無他圖在¶
精誠而巳不精誠者不能自&KR0114;況吉凶他人乎¶
<pb:KR4h0024_SBCK_047-8b>¶
傳曰武王罷朝而襪系絶顧左右無可使結者衛禇師呼聲子結¶
襪而登席漢廷尉爲王生結襪襪之有帶其來尚矣今獨亡之嗚¶
呼古之制亡者十八九奚襪帶之足云¶
栁下季之妻誄其夫門人不能竄一字吕不韋作春秋秦人不敢¶
損一字德與刑如何哉¶
　　　　雜&KR0003;四首　韓愈¶
龍嘘氣成雲雲固弗靈於龍也然龍乗是氣茫洋窮乎無閒薄日¶
月伏光景感震電神變化水下土汨陵谷雲亦靈怪矣哉雲龍之¶
所能使爲靈也&KR0002;龍之靈則非雲之所能使爲靈也然龍弗得雲¶
無以神其靈矣失其所慿依不可與異哉其所慿依乃其所自爲¶
也易曰雲從龍旣曰龍雲從之矣¶
善醫人者不視人之肥瘠察其脉之病否而巳矣善計天下者不¶
視天下之安危察其紀綱理亂而巳矣天下者人也安危者肥瘠¶
也紀綱者脉也脉不病雖瘠不害脉病而肥者死矣通於此&KR0003;者¶
<pb:KR4h0024_SBCK_047-9a>¶
其知所以爲天下乎夏殷周之衰也諸侯作而戰伐日行矣傳數¶
十王而天下不傾者紀綱存焉耳秦之王天下也無分勢於諸侯¶
聚兵而焚之傳二帝而天下傾者紀綱亡焉耳是故四支雖無故¶
不足恃也脉而巳矣四海雖無事不足矜也紀綱而巳矣憂其所¶
可恃懼其所可矜善醫善計者謂之天扶與之易曰視履考祥善¶
醫善計者爲之¶
談生云崔山君傳稱鶴言者豈不怪哉然吾觀於人其能盡其性¶
而不&KR0011;於禽獸異物者希矣將憤丗嫉邪長往而不來者之所爲¶
乎昔之聖者其首有&KR0002;牛者其形有&KR0002;蛇者其喙有&KR0002;鳥者其貌¶
有&KR0002;&KR0041;倛者彼皆貌似而心不同焉可謂之非人邪即有平脅曼¶
膚顔如渥丹美而佷者貌則人矣其心則禽獸又惡可謂之人也¶
然則觀貌之是非不&KR0002;論其心與其行事之爲不失也怪神之事¶
孔子之徒不言予將特取其憤丗嫉邪而作之故題之云爾¶
丗有伯樂然後有千里馬千里馬常有而伯樂不常有故雖有名¶
<pb:KR4h0024_SBCK_047-9b>¶
馬秖辱於奴&KR0571;人之手駢死於槽櫪之間不以千里稱也馬之千¶
里者一食或盡粟一石食馬者不知其能千里而食也是馬雖有¶
千里之能食不飽力不足材美不外見欲與常馬等不可得安求¶
其能千里也䇿之不以其道食之不能盡其材鳴之而不能通其¶
意執䇿而臨之曰天下無良馬嗚呼其真無馬邪其真不知馬也¶
邪¶
　　　　祀黃熊評　程晏¶
傳曰子産聘晉晉侯有疾夢熊以爲厲&KR0017;子産曰鮌之神化爲黃¶
熊鮌爲夏郊三代祀之晉爲盟主未之祀乎遂使祀之而杜預又¶
注曰言周衰晉爲盟主得佐天子祀羣神也曰異乎吾之&KR0003;也&KR0002;¶
鮌爲夏郊三代祀之即掌周禮者存焉晉爲主盟豈天子祀典冝¶
諸侯而&KR0427;之邪是不可祀之者一也羽山又非晉望是不可祀之¶
者二也鮌&KR0002;爲天下厲即有天子太厲司其祀矣是不可祀之者¶
三也&KR0002;爲一國之厲即有侯東海者國厲司其祀矣是不可祀之¶
<pb:KR4h0024_SBCK_047-10a>¶
者四也況祀爲夏后鮌有歸祀又不爲厲是不可祀者五也子産¶
言祟厲之事有二吾取其一焉言實沈臺駘之祟吾取之矣黃熊¶
之厲吾不敢聞晉侯方疾其或荒邪内作偶夢色象之一物謂之¶
黃熊安可執加鮌厲而爲昬越之祀哉¶
　　　　漢史賛桑弘羊評　張彧¶
班固稱弘羊擢於賈豎方以版築飯牛且謂漢之得人於兹爲盛¶
又與仲舒石建汲黯日磾等二十餘人並論而談殆不然矣夫君¶
人者務於得賢故不隔卑鄙將慮賢者之處賤不謂賤者之必賢¶
古者乃欲以伊尹&KR0018;鼎取&KR0011;於庖人太公坐釣求備於漁叟不亦¶
逺哉且上之所欲人必有成之者故曹伯好田則公孫彊出陳侯¶
好色則儀行父至殷辛&KR0075;酗則惡來革進周厲貪虐則榮夷公起¶
漢武殘剥四海則桑弘羊擢其所由來者乆矣書曰遜于汝志必¶
求諸非道抑爲此也季孫用田賦孔子書而過之以其踰周公之¶
制也而況攘臂抵掌力爲天下聚歛之人乎義也者君子所死生¶
<pb:KR4h0024_SBCK_047-10b>¶
而小人之所不及利也者小人之所赴蹈而君子之所不忍爲漢¶
武必欲行先王之道守高祖之法則焉用弘羊欲奪萬姓之利閉¶
生人之資則天下市籍小人皆能之矣亦何獨弘羊乎善爲盜者¶
藝愈精而罪愈重盜愈利而主愈害弘羊善心計斡鹽鐵㭊秋毫¶
令吏坐販不顧王者之體府庫盈而王澤竭一身幸而四海窮於¶
弘羊之計則得矣漢亦何&KR0018;於弘羊哉&KR0114;式絜已自守不及時政¶
知弘羊罪欲烹以致&KR0040;孟堅躬修國史垂法來代奈何以錐刀異¶
&KR0011;齒得人之論一言不智其&KR0002;是乎¶
重校正唐文粹卷第四十七¶
