# -*- mode: mandoku-view -*-
#+TITLE: 唐文粹
#+DATE: 2015-09-23 10:31:59
#+PROPERTY: JUAN 47


(揔二十六首/)¶
　　　說二十四(訂一附/)¶
　　　　天說(柳宗元/)
　　　　朝日說
　　　¶　䄍　說
<pb:KR4h0024_WYG_047-1b>
　　　　師　說(韓愈/)
　　　　儉不至說(來鵠/)
　　　　水樂說(元結/)¶
　　　　訂司樂氏(附結/元)
　　　　捕蛇說(柳宗元/)
　　　　貓虎說(來鵠/)¶
　　　　說鶻(柳宗元/)
　　　　　說天雞(羅隠/)
<pb:KR4h0024_WYG_047-2a>
　　　　田說(羅衮/)¶
　　　　竄利說(李甘/)
　　　　原晉亂說(楊䕫/)
　　　　吳相客說(袁皓/)¶
　　　　雜說五首(陸龜䝉/)
　　　　雜說四首(韓愈/)¶
　　　評二¶
　　　　祀黄熊評(程晏/)
<pb:KR4h0024_WYG_047-2b>
　　　　漢史賛桑𢎞羊評(張彧/)¶
　　天說¶
韓愈謂柳子曰若知天之說乎吾為子言天之說今夫
人有疾痛<md:KR4h0024_SBCK_047-1b>¶倦辱飢寒甚者因仰而呼天曰殘民者昌佑
民者殃乂仰而呼天¶曰何為使至此極戾也若是者舉
不能知天夫果蓏飲食既壊蟲¶生之人之血氣敗逆
壅底為癰瘍疣贅瘻痔亦蟲生之木朽而¶蝎中草腐而
螢飛是豈不以壊而後出邪物壊蟲由之生元氣隂¶陽
<pb:KR4h0024_WYG_047-3a>
之壊人由之生蟲之生而物益壊食齧之攻穴之蟲之
禍物也¶滋甚其有能去之者有功於物者也繁而息之
者物之讎也人之¶壊元氣隂陽也亦滋甚墾原田伐山
林鑿泉以井飲窾墓以送死¶而又穴為偃溲築為牆垣
城郭臺榭觀游䟽為川瀆溝洫陂池燧¶木以燔革金以
鎔陶甄琢磨悴然使天地萬物不得其情倖倖衝¶衝
攻殘敗撓而未嘗息其為禍元氣隂陽也不甚於蟲之
所為乎¶吾意有能殘斯人使日薄歲削禍元氣隂陽者
<pb:KR4h0024_WYG_047-3b>
滋少是則有功于¶天地者也繁而息之者天地之讐也
今夫人舉不能知天故為¶是呼且怨也吾意天聞其呼
且怨則有功者受賞必大矣其禍焉¶者受罰亦大矣子
以吾言為何如柳子曰子誠有激而為是邪則<md:KR4h0024_SBCK_047-2a>¶信辯且
美矣吾能終其說彼上而𤣥者世謂之天下而黄者世
謂¶之地渾然而中處者世謂之元氣寒而暑者世謂之
隂陽是雖大無¶異果蓏癰痔草木也假而有能去其攻
穴者是物也其能有報乎¶繁而息者其能有怒乎天地
<pb:KR4h0024_WYG_047-4a>
大果蓏也元氣大癰痔也隂陽大¶草木也其惡能賞功
而罰禍乎功者自功禍者自禍欲望其賞罰¶者大謬矣
呼而怨欲望其哀且仁者愈大謬矣子而信子之仁義¶
以遊其内生而死爾烏置存亡得䘮於果蓏癰痔草木
邪¶
　　朝日説¶
栁子為御史主祀事将朝日其寮問曰古之名曰朝日
而已今而¶曰祀朝日何也余曰古之説者則朝拜之云
<pb:KR4h0024_WYG_047-4b>
也今而加祀焉則朝¶旦之云也今之所云非也問者曰
以夕而偶諸朝或者今之是乎¶余曰夕之名則朝拜之
偶也古者旦見曰朝暮見曰夕故詩云邦¶君諸侯莫肯
朝夕左傳曰百官承事朝而不夕禮記曰日入而夕¶又
曰朝不廢朝暮不廢夕晉侯將殺豎襄叔向夕楚子之
留乾溪<md:KR4h0024_SBCK_047-2b>¶右尹子革夕齊之亂子我夕趙文子礱其椽張
老夕智襄子為室¶美士茁夕皆暮見也漢儀夕則兩郎
向𤨏闈拜謂之夕郎亦出是¶名也故曰大采朝日少采
<pb:KR4h0024_WYG_047-5a>
夕月又曰春朝朝日秋夕夕月若是之¶類足矣又加祀
焉蓋不學者為之也寮曰欲子之書其說吾將施¶于世
可乎余從之¶
　　䄍說¶
柳子為御史主祀事將䄍進有司以問䄍之說則曰合
百神於南¶郊以為歲報者也先有事則質于户部户部
之辭曰旱于某水于¶某蟲蝗于某癘疫于某則黜其方
守之神不及以祭余嘗學禮蓋¶思而得之則曰順成之
<pb:KR4h0024_WYG_047-5b>
方其䄍乃通若是古矣繼而歎曰神之貌¶乎吾不可得
而見也祭之饗乎吾不可得而知也是其誕漫惝怳¶冥
冥焉不可執取者夫聖人之為心必有道而已矣非于
神也蓋¶于人也以其誕漫惝怳&KR0115;&KR0115;焉不可執取而猶
誅削若此況其貌¶言動作之塊然者乎是設乎彼而戒
乎此者也其㫖大矣或曰若<md:KR4h0024_SBCK_047-3a>¶子之言則旱乎水乎蟲蝗
乎癘疫乎未有黜其吏者而神黜焉而¶曰蓋于人者何
也余曰若子之云旱乎水乎蟲蝗乎癘疫乎豈人¶為之
<pb:KR4h0024_WYG_047-6a>
邪故其黜在神暴乎毦乎沓貪乎罷弱乎非神為之也
故其¶罸在人今夫在人之道則吾不可也不明斯之道
而存乎古之數¶其名則存而教之實則隠以為非聖人
之意故歎而云也曰然則¶致雨反風蝗不為災虎負子
而趨是非人之為則何以余曰子欲¶知其以乎所謂偶
然者信矣必若人之為則十年九潦八年七旱¶者獨何
如人哉其黜之也苟明乎教之道雖去古之數可矣反
是¶則誕漫之說勝名實之事䘮亦足悲乎
<pb:KR4h0024_WYG_047-6b>
　　師說　　　　　　　　　　　韓　愈¶
古之學者必有師師者所以傳道受業解惑也人非生
而知之者¶孰能無惑惑而不從師其為惑也終不解矣
生乎吾前其聞道也¶固先乎吾吾從而師之生乎吾後
其聞道也亦先乎吾吾從而師¶之吾師道也夫豈知其
年之先後生於吾乎是故無貴無賤無長<md:KR4h0024_SBCK_047-3b>¶無少道之所
存師之所存也嗟乎師道之不傳也久矣欲人之無¶惑
也難矣古之聖人其出人也逺矣猶且從師而問焉今
<pb:KR4h0024_WYG_047-7a>
之衆人¶其去聖人亦逺矣而耻學於師是故聖益賢愚
益愚聖人之所以¶為聖愚人之所以為愚者其皆出於
此乎愛其子擇師而教之於¶其身也則耻師焉惑矣彼
童子之師授之書而習其句讀者非吾¶所謂傳其道解
其惑者也句讀之不知惑之不解或師焉或不焉¶小學
而大遺吾未見其明也巫醫樂師百工之人不耻相師
士大¶夫之族曰師曰弟子云者則羣聚而笑之問之則
曰彼與彼年相¶若也道相似也位卑則足羞官盛則近
<pb:KR4h0024_WYG_047-7b>
諛鳴呼師道之不復可知¶矣巫醫樂師百工之人君子
不齒今其知乃反不能及可怪也歟¶聖人無常師萇𢎞
師襄老聃剡子之徒其賢不及孔子孔子曰三¶人行則
必有我師是故弟子未必不如師師未必賢於弟子聞
道¶有先後術業有專攻如是而已李氏子蟠年十七好
古文六藝經¶傳皆通習之不拘於時請學於余余嘉其
能行古道作師説以貽之<md:KR4h0024_SBCK_047-4a>¶　　儉不至說　　　　　　　　　來　鵠
<pb:KR4h0024_WYG_047-8a>
翦腐帛而火焚者人聞之必遞相驚曰家之何處燒衣
邪委餘食¶而在地者人見之必遞相駭曰家之何處弃
食邪燒衣易驚弃食¶易駭以其衣可貴而食可厚不忍
焚之弃之也然而不知家有無¶用之人廏有無力之馬
無用之人服其衣與其焚也何逺無力之¶馬食其粟與
其弃也何異以是焚之以是弃之未嘗少有驚駭者¶公
孫𢎞為漢相蓋布被是驚家之焚衣也而不能驚漢武之
國恃奢¶服晏子為齊相豚肩不掩豆是駭家之弃食也
<pb:KR4h0024_WYG_047-8b>
而不能駭景公之¶廏馬千駟¶
　　水樂說　　　　　　　　　　　元　結¶
元子於山中尤所耽愛者有水樂水樂是南磳之懸水
淙淙然聞¶之多久於耳尤便不至南磳即懸庭前之水
取欹曲竇缺之石髙¶下承之水聲少似聽之亦便¶
　　訂司樂氏<md:KR4h0024_SBCK_047-4b>¶或有將元子水樂說於司樂氏樂官聞之謂元子曰能
和分五音¶韻諧水聲可傳之來請觀學元子辭之使門
<pb:KR4h0024_WYG_047-9a>
人以南磳及庭前懸¶水指之樂氏醜惡慢罵曰韻瞶多
矣焉有聽而云樂乎此言聞元¶子元子謝曰次山病餘
惽固自順於空山窮谷偶有懸水淙石泠¶然便耳醉甚
或與酒徒戲言呼為水樂不防君子過聞而來實汙¶辱
君子之車僕樂官去李川問曰向先生謝樂官不亦過
甚曰然吾¶為汝訂之汝豈不知彼為司樂之官老矣八
音教其心五聲傳其¶耳不得異聞則以為錯亂紛惑甚
不可聽況懸水淙石宫商不能¶合律吕不能主變之不
<pb:KR4h0024_WYG_047-9b>
可會之無由此全聲也司樂氏非全士安¶得不甚謝之
嗟乎司樂氏欲以金石之順和絲竹之流妙宫商角¶羽
豐然迭生以化全士之耳猶以懸水淙石激淺注深清
瀛㴩溶¶不變司樂氏之心嗚呼天下誰為全士能愛夫
全聲也¶
　　捕蛇說　　　　　　　　　　柳宗元¶
永之野産異蛇黑質而白章觸草木盡死以齧人無禦
之者然得<md:KR4h0024_SBCK_047-5a>¶而腊之以為餌可以已大風攣踠瘻癘去死
<pb:KR4h0024_WYG_047-10a>
肌殺三蟲其始太毉¶以王命聚之歲賦其二募有能捕
之者當其租入永之人争犇走¶焉有蔣氏者專其利三
世矣問之曰吾祖死於是吾父死於是今¶吾嗣為之十
二年幾死者數矣言之貌若甚慼者余悲之且曰若¶毒
之乎余將告于莅事者更若役復若賦則何如蔣氏大
慼汪然¶出涕曰君將哀而生之乎則吾斯役之不幸未
若復吾賦不幸之¶甚也嚮吾不為斯役則久已病矣自
吾之三世居是鄉積于今六¶十歲矣而鄉鄰之生日慼
<pb:KR4h0024_WYG_047-10b>
殫其地之出竭其廬之入號呼而轉徙¶飢渴而頓踣觸
風雨犯寒暑呼噓毒癘往往而死者相藉也曩與¶吾祖
居者今其室十無一焉與吾父居者今其室十無二三
焉與¶吾居十二年者今其室十無四五焉非死而徙爾
而吾以捕蛇獨¶存悍吏之來吾鄉叫囂乎東西隳突乎
南北譁然而駭者雖雞狗¶不得寜焉吾恂恂而起視其
缶而吾蛇尚存則弛然而卧謹食之¶時而獻焉退而甘
食其土之有以盡吾齒蓋一歲之犯死者二焉<md:KR4h0024_SBCK_047-5b>¶其餘則
<pb:KR4h0024_WYG_047-11a>
熈熈而樂豈若吾鄉鄰之旦旦有是哉今雖死乎此比
吾¶鄉鄰之死則已後矣人安敢懼毒邪余聞而愈悲孔
子曰苛政猛¶於虎也吾常疑乎是今以蔣氏觀之猶信
鳴呼孰知賦歛之毒有甚¶是蛇者乎故為之說以俟乎
觀人風者得焉¶
　　貓虎說　　　　　　　　　　來　鵠¶
農民將有事於原野其老曰遵故實以全其秋庶可望
矣乃具所¶嗜為獸之羞祝而迎曰鼠者吾其貓乎豕者
<pb:KR4h0024_WYG_047-11b>
吾其虎乎其幼慼曰¶迎貓可也迎虎可乎豕盗於田逐
之而去虎來無豕餒將若何抑¶又聞虎者不可與之全
物恐其決之之怒也不可與之生物恐其¶殺之之怒也
如得其豕生而且全其怒滋甚射之擭(胡化/切)之猶畏¶其
來況迎之邪噫吾亡無日矣或有決於鄉先生先生听
然而笑¶曰為鼠迎貓為豕迎虎皆為害乎食也然而貪
吏奪之又迎何物¶焉由是知其不免乃撤所嗜不復議
貓虎
<pb:KR4h0024_WYG_047-12a>
　　說鶻　　　　　　　　　　　柳宗元<md:KR4h0024_SBCK_047-6a>¶有鷙曰鶻者巢于長安薦福浮圗有年矣浮圗之人室
于其下者¶伺之甚熟為余說之曰冬日之夕是鶻也必
取鳥之盈握者完而¶致之以燠其爪掌左右易之且則
執而上浮圗之跂焉縱之延¶其首以望極其所如往
必背而去之焉苟東矣則是日也不東逐¶南北亦然嗚
呼孰謂爪吻毛翮之物而不為仁義器邪是故無號¶位
爵禄之欲里閭親戚朋友之愛也出乎鷇夘而知攫食
<pb:KR4h0024_WYG_047-12b>
決裂之¶事爾不為其他凡食類之飢唯旦為甚今忍而
釋之以有報也是¶不亦卓然有立者乎用其力而愛其
死以忘其飢又逺而違之非¶仁義之道邪&KR0106;其道一其
志不欺其心斯固世之所難得也余又¶疾夫今之說曰
以喣喣而黙徐徐而俯者善之徒以翹翹而癘炳¶炳而
白者暴之徒今夫梟鵂晦於晝而神於夜䑕不宂寢廟
循牆¶而走是不近於喣喣者邪今夫鶻其立趯然其動
砉然其視的然¶其鳴革然是不近於翹翹者邪由是而
<pb:KR4h0024_WYG_047-13a>
觀其所為則今之說為未¶得也孰若鶻者吾願從之毛
邪翮邪胡不我施寂寥太清樂以忘<md:KR4h0024_SBCK_047-6b>¶飢¶
　　說天雞　　　　　　　　　　羅　¶隠
狙氏子不得父術而得雞之性焉其畜養者冠距不舉
毛羽不彰¶兀然若無飲啄意洎見敵則他雞之雄也伺
晨則他雞之先也故¶謂之天雞狙氏死傳其術於子焉
且反先人之道非毛羽彩錯觜¶距銛利者不與其棲無
復向時伺晨之儔見敵之勇峨冠髙步飲¶啄而已吁道
<pb:KR4h0024_WYG_047-13b>
之壊矣有是夫¶
　　田說　　　　　　　　　　　羅　衮¶
一夫田甲氏乙氏判而農之乙氏糞其田田善收甲氏
以為不善¶守天地之和風雨之絜而不善收噫造化之
功不如糞土乎¶
　　竄利說　　　　　　　　　　李　甘¶
吾竄乎奚竄吾竄利也利所趨也所竄也吾將為之所
為也吾豈¶為人之所為也哉今是頑人曾無不忍之心
<pb:KR4h0024_WYG_047-14a>
然常獨有忍心者繇¶害於利也且謂螻螾大於麋鹿則
許之乎聲不許也然人顧而遭<md:KR4h0024_SBCK_047-7a>¶螻螾則迂足而活之過
而傷螻螾則失聲而痛之顧而見麋鹿則¶援弓而逐之
幸而中麋鹿則失聲而喜之忍於大者不忍於小者¶何
歟麋鹿利於口腹也螻螾不利也故居於利則雖麋鹿
忍也不¶居於利則螻螾不忍也然則羈於利而忍於麋
鹿者獨小人邪長¶人有甚焉長人則果忍於人矣烏有
是哉前有将官兵以誅&KR0106;蔡¶叛者不十餘戰而能殺萬
<pb:KR4h0024_WYG_047-14b>
人則師喜不能殺萬人則師耻豈翅忍¶乎從有侈富而
劫死者有怨曠而姦死者有飢寒而道路死者有¶加兵
死之數今是長人固有不忍之心然獨時有忍心者亦
繇害¶於利也是故利滋慱者忍滋多也吾方與之角利
將在所不忍乎¶故曰吾竄乎奚竄吾竄利也如此俛讀
倚詠孳孳於策試者竄而¶非邪然吾之所竄竄乎心也
不竄乎身昔者趙狐正晉先盟五合¶諸侯傳曰生不及
利彼豈竄吾身哉
<pb:KR4h0024_WYG_047-15a>
　　原晉亂說　　　　　　　　　楊　䕫¶
晉室南遷制度草剏承永嘉之後囂風未除廷臣中猶
以謝鯤輕<md:KR4h0024_SBCK_047-7b>¶佻王澄曠誕競相祖習以為髙達卞壺厲色
於朝曰帝祚流移社¶稷傾蕩職兹浮偽致此隳敗猶欲
崇慕虛誕汙蠧時風奏請鞫之¶以正頽俗王導庾亮抑
之而止噫西晉之亂百代所悲移都江左¶是㓗源端本
之日也猶乃翼虛駕偽崇扇佻薄躡諸敗跡踵其覆¶轍
以此剏立朝綱基搆王業何異登膠舩而汎巨浸操朽
<pb:KR4h0024_WYG_047-15b>
索以馭¶奔駟乎設或行卞壺之奏黜屏浮偽登進淳實
左右大法維持紀¶綱則晉祚亦未可量也其後王敦作
逆蘇峻繼亂余以為晉之亂¶不自敦峻而稔於導亮¶
　　吳相客說　　　　　　　　　袁　皓¶
孫室季壊其相更相語曰不日不月吾其晉臣乎有客
前而語曰¶相君不聞物之化者邪蛇化為龍龍之孫見
蛇而笑之謂吾祖之¶世龍焉殊不知蟒之腥尚存乎大
澤之畔家化為國國之孫見家¶必笑之謂吾祖之世國
<pb:KR4h0024_WYG_047-16a>
焉殊不知耕稼之具未朽於厯山之下蓋¶由知龍而不
知蛇知國而不知家噫堯舜聖人也丹均而不能嗣<md:KR4h0024_SBCK_047-8a>¶而
況吳以干戈而得邪相君諭而泣¶
　　雜說五首　　　　　　　　　陸龜䝉¶
先儒曰瞽叟憎舜使塗廩浚井酖于觴酒欲從而殺之
舜謀於二¶女二女教以烏工龍工藥浴注(一云/泟)豕而後
免矣夫勢之重壯夫¶不能不畏位之尊聖人不得不敬
况舜壻于天子頑囂嫚戾者獨¶不畏之又從而殺之且
<pb:KR4h0024_WYG_047-16b>
堯之妻二女帥九子觀舜之德舜乃受教¶於女子其術
怪且如是是不教人以孝道教人以術免也固堯使¶勗
之非觀德也何足以天下付¶
邰侯姜女之生子也始弃之命之曰弃宋苪司徒之生
女也始弃¶之亦命之曰弃邰弃為稷官蒸民賴之宋弃
美而生佐幾移於宋¶國名之同也奚傷舜重瞳子項羽
亦重瞳子形之類也奚病擇其¶道如何耳季札以樂卜
趙孟以詩卜襄仲歸父以言卜子游子夏¶以威儀卜沈
<pb:KR4h0024_WYG_047-17a>
尹戍以政卜孔成子以禮卜其應也如響無他圗在¶精
誠而已不精誠者不能自卜況吉凶他人乎<md:KR4h0024_SBCK_047-8b>¶傳曰武王罷朝而襪系絶顧左右無可使結者衛褚師
呼聲子結¶襪而登席漢廷尉為王生結襪襪之有帶其
來尚矣今獨亡之嗚¶呼古之制亡者十八九奚襪帶之
足云¶
柳下季之妻誄其夫門人不能竄一字吕不韋作春秋
秦人不敢¶損一字德與刑如何哉
<pb:KR4h0024_WYG_047-17b>
　　雜說四首　　　　　　　　　　韓　愈¶
龍噓氣成雲雲固弗靈於龍也然龍乗是氣茫洋窮乎
𤣥間薄日¶月伏光景感震電神變化水下土汨陵谷雲
亦靈怪矣哉雲龍之¶所能使為靈也若龍之靈則非雲
之所能使為靈也然龍弗得雲¶無以神其靈矣失其所
憑依信不可與異哉其所憑依乃其所自為¶也易曰雲從
龍既曰龍雲從之矣¶
善醫人者不視人之肥瘠察其脉之病否而已矣善計
<pb:KR4h0024_WYG_047-18a>
天下者不¶視天下之安危察其紀綱理亂而已矣天下
者人也安危者肥瘠¶也紀綱者脉也脉不病雖瘠不害
脉病而肥者死矣通於此說者<md:KR4h0024_SBCK_047-9a>¶其知所以為天下乎夏
殷周之衰也諸侯作而戰伐日行矣傳數¶十王而天下
不傾者紀綱存焉耳秦之王天下也無分勢於諸侯¶聚
兵而焚之傳二帝而天下傾者紀綱亡焉耳是故四支
雖無故¶不足恃也脉而已矣四海雖無事不足矜也紀
綱而已矣憂其所¶可恃懼其所可矜善醫善計者謂之
<pb:KR4h0024_WYG_047-18b>
天扶與之易曰視履考祥善¶醫善計者為之¶
談生云崔山君傳稱鶴言者豈不怪哉然吾觀於人其
能盡其性¶而不類於禽獸異物者希矣將憤世嫉邪長
往而不來者之所為¶乎昔之聖者其首有若牛者其形
有若蛇者其喙有若鳥者其貌¶有若䝉倛者彼皆貌似
而心不同焉可謂之非人邪即有平脅曼¶膚顔如渥丹
美而狼者貌則人矣其心則禽獸人惡可謂之人邪¶然
則觀貌之是非不若論其心與其行事之可否為不失
<pb:KR4h0024_WYG_047-19a>
也怪神之事¶孔子之徒不言予將特取其憤世嫉邪而
作之故題之云爾¶
世有伯樂然後有千里馬千里馬常有而伯樂不常有
故雖有名<md:KR4h0024_SBCK_047-9b>¶馬秪辱於奴𨽻人之手駢死於槽櫪之間不
以千里稱也馬之千¶里者一食或盡粟一石食馬者不
知其能千里而食也是馬雖有¶千里之能食不飽力不
足材美不外見欲與常馬等不可得安求¶其能千里也
策之不以其道食之不能盡其材鳴之而不能通其¶意
<pb:KR4h0024_WYG_047-19b>
執策而臨之曰天下無良馬嗚呼其真無馬邪其真不
知馬也¶邪¶
　　祀黄熊評　　　　　　　　　程　晏¶
傳曰子産聘晉晉侯有疾夢熊以為厲鬼子産曰鮌之
神化為黄¶熊鮌為夏郊三代祀之晉為盟主未之祀乎
遂使祀之而杜預又¶注曰言周衰晉為盟主得佐天子
祀羣神也曰異乎吾之說也若¶鮌為夏郊三代祀之即
掌周禮者存焉晉為主盟豈天子祀典冝¶諸侯而僭之
<pb:KR4h0024_WYG_047-20a>
邪是不可祀之者一也羽山又非晉望是不可祀之¶者
二也鮌若為天下厲即有天子太厲司其祀矣是不可
祀之者¶三也若為一國之厲即有侯東海者國厲司其
祀矣是不可祀之<md:KR4h0024_SBCK_047-10a>¶者四也況祀為夏后鮌有歸祀又不
為厲是不可祀者五也子産¶言祟厲之事有二吾取其
一焉言實沈臺駘之祟吾取之矣黄熊¶之厲吾不敢聞
晉侯方疾其或荒邪内作偶夢色象之一物謂之¶黄熊
安可執加鮌厲而為昬越之祀哉
<pb:KR4h0024_WYG_047-20b>
　　漢史賛桑𢎞羊評　　　　　　張　彧¶
班固稱𢎞羊擢於賈豎方以版築飯牛且謂漢之得人
於兹為盛¶又與仲舒石建汲黯日磾等二十餘人並論
而談殆不然矣夫君¶人者務於得賢故不隔卑鄙將慮
賢者之處賤不謂賤者之必賢¶古者乃欲以伊尹負鼎
取類於庖人太公坐釣永備於漁叟不亦¶逺哉且上之
所欲人必有成之者故曹伯好田則公孫疆出陳侯¶好
色則儀行父至殷辛滛酗則惡來革進周厲貪虐則榮
<pb:KR4h0024_WYG_047-21a>
夷公起¶漢武殘剥四海則桑𢎞羊擢其所由來者久矣
書曰遜于汝志必¶求諸非道抑為此也季孫用田賦孔
子書而過之以其踰周公之¶制也而況攘臂抵掌力為
天下聚歛之人乎義也者君子所死生<md:KR4h0024_SBCK_047-10b>¶而小人之所不
及利也者小人之所赴蹈而君子之所不忍為漢¶武必
欲行先王之道守髙祖之法則焉用𢎞羊欲奪萬姓之
利閉¶生人之資則天下市籍小人皆能之矣亦何獨𢎞
羊乎善為盜者¶藝愈精而罪愈重盜愈利而主愈害𢎞
<pb:KR4h0024_WYG_047-21b>
羊善心計幹鹽鐵㭊秋毫¶令吏坐販不顧王者之體府
庫盈而王澤竭一身幸而四海窮於¶𢎞羊之計則得矣
漢亦何負於𢎞羊哉卜式絜已自守不及時政¶知𢎞羊
罪欲烹以致雨孟堅躬修國史垂法來代奈何以錐刀
異¶類齒得人之論一言不智其若是乎¶
　
　
　唐文粹巻四十七¶
<md:KR4h0024_SBCK_048-1a>¶
<pb:KR4h0024_WYG_048-1a>
欽定四庫全書
　唐文粹巻四十八¶
　　　　　　　　　　　　　宋　姚鉉　編¶
　
