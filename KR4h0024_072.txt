# -*- mode: mandoku-view; -*-
#+TITLE: 唐文粹
#+DATE: 2015-09-11 21:27:15.042381
#+PROPERTY: ID KR4h0024
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 72
#+PROPERTY: FILE SB04n0194-072唐文粹-卷第七十二.
<pb:KR4h0024_SBCK_072-1a>¶
重校正唐文粹卷第七十二¶
　　　　　　　　　　　　　吳興姚　鉉　纂¶
　記乙(揔一十一首)¶
　　府署¶
　　　中書政事堂記(李華)¶
　　　御史臺新造中書院記(舒元輿)¶
　　　御史大夫壁記(李華)¶
　　　御史中丞壁記¶
　　　東都留臺石柱記(趙曄)¶
　　　吏部貟外郎南曹㕔壁記(權徳輿)¶
　　　監祭使壁記(栁宗元)¶
　　　祕書郎壁記(權德輿)¶
　　　四門&KR0135;敎壁記(栁宗元)¶
　　　國學新修五經壁記(劉禹錫)¶
<pb:KR4h0024_SBCK_072-1b>¶
　　　問國庠記(舒元輿)¶
　　　　中書政事堂記　李華¶
政事堂者自武德巳來常於門下省議事謂之政事堂故長孫无¶
忌起復授司空房玄齡授左僕射魏徴授太子太保皆知門下省¶
事至高宗光宅元年裴炎自侍中除中書令執宰相筆乃移政事¶
堂於中書省記曰政事堂者君不可以枉道於天反道於地覆道¶
於社稷無道於&KR0058;元此堂得以議之臣不可悖道於君逆道於人¶
黷道於貨亂道於刑尅一方之命變王者之制此堂得以移之兵¶
不可以擅誅權不可以擅施貨不可以擅蓄王澤不可以擅奪君¶
恩不可以擅間私讎不可以擅報公爵不可以擅私此堂得以誅¶
之事不可以輕入重罪不可以生入死法不可以剥害於人財不¶
可以擅加於賦情不可以委之於倖亂不可以啓之於萌伐紊不¶
賞削紊不封聞荒不救見饉不驚逆諌自賢違道傷古此堂得以¶
殺之故曰廟堂之上鐏爼之前有兵有刑有挺有刃有斧鉞有鴆¶
<pb:KR4h0024_SBCK_072-2a>¶
毒有夷族有破家登此堂者得以行之故伊尹放太甲之不嗣周¶
公逐管蔡之不義霍光廢昌邑之亂狄公正廬陵之位自君弱臣¶
強之後宰相主生殺之柄天子掩九重之耳爕理化爲權衡論思¶
變成機務道變傾身禍敗不可勝數列國有傳青史有名可以爲¶
終身之誡無罪記云¶
　　　　御史臺新造中書院記　舒元輿¶
王者執生殺之柄造天下使百度順而巳矣其或不順與順而不¶
得其度者皆屬於御史府府之動靜爲朝廷紀綱之職與百司絶¶
&KR0011;蓋百司坐其署但專局而巳矣入於朝與啓事於丞相府亦不¶
出乎其位是以朝罷而各復其司以無事於朝堂與中書也&KR0002;御¶
史臺每朝㑹其長揔領屬官謁於天子道路誰何之聲逹于禁扉¶
至含元殿西廡使朱衣從官傳呼促百官就班遲曉文武臣僚列¶
於兩觀之下使監察御史二人立於東西朝堂甎道以監之雞人¶
報&KR0039;監者押百官由通乾觀象入宣政門及班于殿庭則左右廵¶
<pb:KR4h0024_SBCK_072-2b>¶
使二人分押於鍾鼔樓下&KR0002;兩班就食於廊下則又分殿中侍御¶
史一人爲之使以莅之内謁者承旨喚仗入東西閣門峨冠曵組¶
者皆趨而進分監察御史二人立於紫宸屏下以監其出入爐煙¶
起天子&KR0018;斧扆聽政自螭首龍池南屬於文武班則侍御史一人¶
盡得專彈舉不如法者由是吾府之屬入殿内其職益繁其風益¶
峻故大臣由公相巳下皆屏氣竊息注萬目於吾曹吾曹坐南臺¶
則綜覈天下之法立内朝則約繩千官之失百司有滯疑之事皆¶
就我而質故乗輿所在下馬成府&KR0117;朝庭之綱目與坐臺之判决¶
者相半是以御史府故事於中書之南常有理所先時惟中丞得¶
專寓於尚舎一院&KR0002;雜事與左右廵使則寓於西省小胥之廡下¶
遇大朝㑹時吾屬皆來則忿憩於雜事廵使之地旣寓於小胥則¶
我實客也每亡事而去則主人必坌而入諠譁狼藉其態萬變向¶
之霜稜盡爲涕涶矣豈吾君以天下綱紀屬之於我之意邪上元¶
二年侍御史劉孺之作直㕔記&KR0004;拜儀云謝宰相訖向南直省院¶
<pb:KR4h0024_SBCK_072-3a>¶
候端長又入中書儀云到直省院入門揖端公訖各就房嗚呼以¶
御史之重以前時作者之記恬然以直省院爲記君子未甞有非¶
之者有羊之神何其翳而不光邪聖唐大和三年己酉歲天子擢¶
尚書吏部郎中河南宇文公爲御史中丞詔下之日不仁者相弔¶
御史府新例知雜事一人中丞得以選於廷臣河南公旣拜之日¶
上言請尚書司勲郎中瑯瑘王君以自輔識者曰河南琅瑘同心¶
異質之人也心茍同雖堅金可斷於御史乎何有他日雜事果以¶
寓直省院爲歎廼議於中丞深樂之昻持啓於中丞曰此前日之¶
闕也中丞能爲之豈直栢署之光乎實羽儀吾府之多也皆佐其¶
意事得聞於上上曰良有是乎俞其請如響即詔度文出錢百萬¶
以資焉乃於政事堂直阡之南選地以作之中書之南實天下㑹¶
計之地不容咫尺之&KR0169;非雄重清切之司於此豈容足乎我是以¶
得制焉舊中丞院在西與西院相絶遂以其地易大京兆院合爲¶
三院東西四十六歩南北四十歩由東爲首其一爲中丞其二爲¶
<pb:KR4h0024_SBCK_072-3b>¶
雜事其三爲左右廵使&KR0002;中丞升爲大夫改官不改院&KR0002;三院必¶
朝集臺院附於雜事殿察附於廵使其名揔號爲御史臺中書南¶
院院門北闢以取其嚮朝廷也其制自中書南廊加南北爲軒入¶
院門分東西廂爲拜揖折旋之地内外皆有廡蟠廻詰曲矚之盈¶
盈然梁棟甚宏柱石甚偉&KR0122;欒楶梲麗而不華門牎戸牖華而不¶
侈名木修篁竒葩秀實&KR0002;升綠雲&KR0002;編青簫以至于几桉筆硯簾¶
幌茵榻果籩茗器皆新作也從官胥士役夫走馬勾稽桉牘飲食¶
休息之地皆得其所&KR0002;百官之請事羣吏之叅謁入吾門將抵伺¶
於屏者見吾軒堂堦闥之嚴固不俟戒而自肅爲此者何尊天子¶
也吾府爲天子耳目宸居堂陛未有耳目聦明堂陛峻正而天子¶
不尊也天子尊未有姦臣賊子而不滅也姦臣賊子盡滅矣可以¶
自朝廷至于海隅蕩蕩然何所不理哉吾之作豈是志小者近者¶
之心邪謹桉高宗天皇大帝作大明宫將二百年矣當時有司經¶
度曽不是思將以待我而作我之所以作蓋前&KR0024;二百年之遺事¶
<pb:KR4h0024_SBCK_072-4a>¶
後貽千萬年之不朽搢紳觀者命爲御史北臺聞者謂之知言君¶
子曰移中丞雜事今之心於大柄天下豈有遺事哉某備于寮屬¶
得聞君子之論且承公命其記於是乎書乃題中丞雜事洎三院¶
主主簿官封名氏於其後以爲一時之盛事大和四年歲次庚戌¶
八月十六日丁巳記¶
　　　　御史大夫壁記　李華¶
君以文明照臨百官官紏其邪職在&KR0022;憲由京師而端下國王化¶
所繫不惟威行御史大夫其任也用捨決於天心得失震於人聽¶
舉直措枉果而不撓則公&KR0056;屏氣道路生風率其屬以正于朝瞻¶
我衣冠不仁者逺茍異於是爲君子羞政之雄雌與德輕重故名¶
公在位天下仰頼焉秦官有御史大夫在漢爲三公職副丞相丞¶
相闕則大夫遷或名司空或名舊號史足徴也議大政必下丞相¶
御史其廷署古曰府近曰臺其衣冠章綬品秩所視載於甲令聖¶
朝臣唐虞高尚之賢内周漢不賔之俗登人於五福薦樂於九歌¶
<pb:KR4h0024_SBCK_072-4b>¶
帝德廣運而瑞草生天威震動而神羊至故柱石骨鯁之老更拜¶
焉距義寧至先天登宰相者十二人以本官叅政事者十三人故¶
相任者四人藉威聲以稜徼外桉戎律者八人官或改稱大司憲¶
臺或分爲左右肅政罷置不&KR0106;從其宜也開元天寶中刑措不用¶
元元休息由是務簡益重地清彌尊任難其人多舉勲德至宰輔¶
者四人宰輔兼者一人故相任者一人兼節度者九人異姓封王¶
者二人尊號加孝德之明年樂成公自尚書左丞兼文部遷崇德¶
也昭融禮經嗣續文雅張(仲/孝)友山甫將明風度可以師長人倫動¶
靜可以訓齊天下喬岳鎭定嘉量平均心爲百行之宗體備四時¶
之氣雅有之曰文武吉甫萬&KR0022;爲憲樂成有焉至&KR0002;敎行於無訟¶
之前慮辨於未萌之始未萌而慮則求煩不獲無訟而敎則何用¶
不臧寛細瑕爲大體復故事爲新政小人畏法君子夷心無隱情¶
於國家無愧辭於神道堂堂乎大雅之素也&KR0004;㕔壁列先政之名¶
記而不敘公以爲艱難之選將俟後人謂華甞備屬僚或知故實¶
<pb:KR4h0024_SBCK_072-5a>¶
授簡之恩至屬辭之藝寡無以允副非常之待所報者直質而少¶
文天寶十四載六月十五日記¶
　　　　御史中丞壁記¶
皇帝授天明命垂五十年大道成俗&KR0058;民於變百官設而無事三¶
辟存而不論振古未然也猶以爲成歲資于降霜律人本於持憲¶
憲司之拜尤覈名實王猷其逺乎夫察風俗平&KR0072;滯踣邪佞延俊¶
賢云誰司之職惟御史御史亞長曰中丞貳大夫以領其屬士丏¶
爲伯游之佐司馬乃令尹之偏古之制也漢儀大夫副丞相以備¶
其闕叅維國綱鮮臨府事故中丞專焉意者殄凶人之豪挾君子¶
之道各行其志無所牽束行止與大臣絶位指顧則周行振聳政¶
體宜之&KR0051;宋元魏以還無御史大夫由是中丞威望愈尊禮有加¶
等如火烈烈如霜肅殺不可犯也屬時清無獄朝尚寛政行葦忠¶
厚王化根源周室仁及草木而愷悌流乎頌聲漢文好黃老而公¶
&KR0056;恥言人過舉盛德則儀形著矣焉用察察缺缺以恟生人哉欲¶
<pb:KR4h0024_SBCK_072-5b>¶
<pb:KR4h0024_SBCK_072-5b>¶
畿百役有不如法得舉劾之至&KR0002;密絹峻威微文深詆衆所嚴憚¶
愈於京師蓋由臨之者專也奉之者一也專則權有獨斷一則政¶
無多門前達以之立名於此曁皇運中興與人休息雖風移代變¶
煩簡則殊而舉直措枉典刑猶在殿中侍御史河東薛公朝之望¶
也復修舊職澟然生風秦官漢儀斯不替矣乃&KR0144;石題記使人不¶
遺聊紀於近庶昭厥德始自乾元歲掌留務者次而書之以垂于¶
後大曆八年月日記¶
　　　　吏記貟外郎南曹㕔壁記　權德輿¶
漢朝尚書郎辨章制度主文書起草之任東漢方冠以名曹用諸¶
曹功超卓者轉遷選部魏&KR0051;巳還其任寖劇國家紀律昭明官循¶
其方凢薦紳之倫未命爲大夫者滿歲皆調於轂下啓事賦禄必¶
光有司初上元中天官趙郡李敬玄號爲稱職以覆視官簿差次¶
裁成端本肇末得不重煩乃請外郎一人顓南曹之任其後或詔¶
同曹郎分主之或詔他曹郎權居之皆難其才而愼其舉也大抵¶
<pb:KR4h0024_SBCK_072-6a>¶
膺是命者必屬耳目焉以其公是能否之間不可遏也以事之委¶
㑹吏之竒衺因縁詭故中&KR0002;市道居之者通則闊略守或刻深苟¶
成績於是則翰飛不暇登二掖賛六職得之夷易疾&KR0002;傳置太原¶
王仲舒字弘中温毅廉直清方敦實風㮣姿材邁乎羣倫貞元十¶
年冬繇諸侯部從事賢良對䇿歷左右諌列儀曹考功郎十八年¶
實受斯命&KR0011;能故也於是用堅明忠恕循理官業程品具舉尤違¶
自絶然後以之質於冡宰小宰罷遣者不讟受禄者不誣恢恢然¶
投其虚而鋩刃不頓君子以弘中之道爲折中矣昔春秋書士縠¶
曰堪其事也魯語曰署所以朝夕䖍君命也今因官署而舉事任¶
春秋丘明之志也至&KR0002;龍朔咸亨改復之&KR0003;此皆不書¶
　　　　監祭使壁記　栁宗元¶
禮檀&KR0211;曰祭禮與其敬不足而禮有餘也不&KR0002;禮不足而敬有餘¶
也是必禮與敬皆足而後祭之義行焉唐開元禮凡大祠&KR0002;于中¶
祠&KR0002;干咸以御史監祠祠官有不如儀者以聞其刻印移書則曰¶
<pb:KR4h0024_SBCK_072-6b>¶
監祭使寶應中尤異其禮更號祠祭使俄復其初又凡制供祠之¶
吏雖當齋戒得以決罰由是禮與敬無不足者聖人之於祭祀非¶
必神之也蓋亦附之敎焉事於天地者示有尊也不肅則無以敎¶
敬事於宗廟者示廣孝也不肅則無以敎愛事於有功烈者示報¶
德也不肅則無以勸善凡肅之道自法制始奉法守制由御史出¶
者也故將有事焉則祠部上其日吏部上其官奉制書以來告然¶
後頒于有司以謹百事太常修其禮光禄合其物百工之役先一¶
日咸至于祠而考閱焉御史㑹公&KR0056;有司執簡而臨之故其粢盛¶
牲牢酒醲菜果之饌必實于庖厨鍾鼔笙竿琴瑟戞擊之樂簨簴¶
綴兆之數必具干庭内樽彞罍洗爼豆醆斚之器必絜于壇堂之¶
上奉奠之士賛禮之童樂工舞師洎執役而衛者咸引數其實設¶
箠朴干堂下以修官刑而羣吏莫敢不備物羅奏牘千几上以嚴¶
天憲而衆官莫敢不盡誠而祭之日先昇立于西階之上以待卒¶
事其禮之周旋樂之節奏必周知之退而視其燔燎&KR0287;埋終之以¶
<pb:KR4h0024_SBCK_072-7a>¶
敬也居常則飭四方祀貢之物以時登干王府服器之修具祠宇¶
之繕理牛羊毛滌之節三宫御廩之實畢備而聽命焉舊以監察¶
御史長居是職貞元十九年十二月御史多闕予班在三人之下¶
進而領焉明年中山劉禹錫始復舊制由禮與敬以臨其人而官¶
事益理制令有不冝于時者必復于上革而正之於是始爲記求¶
簿書得爲是職者&KR0002;干爲書記¶
　　　　秘書郎壁記　權德輿¶
桉六典秘書郎四人從六品上分掌四部書以甲乙丙丁爲之目¶
昔漢武帝聚天下文藉於庫内謂之中秘書魏晉之際秘書與中¶
書或分或合故云職近日月宜居三臺之上丞郎之任與南宫相¶
亞歷代辨論與時輕重國初思漢廷延閣之制薄江左貴游之選¶
始以岑江陵虞永興禇河南迭爲之厥後彬彬多文學之士然則¶
先王之法志官師之訓典九流百氏如貫珠然學與仕皆優而還¶
相爲用者其在兹乎今年春滎陽鄭君具瞻自涇陽尉承詔授任¶
<pb:KR4h0024_SBCK_072-7b>¶
鄭君質重而有敏行坦夷而含明識且今中書相君之令弟也方¶
以結綬滿歲調於選部言吏資者積三遷而後至今超居之有以¶
見擇賢審官與怡怡綽綽之道爲盡美矣在&KR0051;鄭黙領中外三閣¶
始删煩文而朱紫不雜開元&KR0004;君之王考潁川府君叔祖刑部府¶
君皆繇禮官博士繼登其任諸父諸兄或解巾以司讎校或決科¶
而登館殿含章筮仕多在於斯猶&KR0074;公武公之代爲&KR0056;士蓋善於¶
其職而宜之義也謂鄙人嘗學舊史能知書府官業之所繇是俾¶
編次郎位彰施屋壁時貞元庚辰歲秋七月記¶
　　　　四門助敎壁記　栁宗元¶
周人置虞庠于四郊以養國老敎胄子祭統曰天子設四學蓋其¶
制也易傳太初篇曰天子旦入東學晝入南學夕入西學暮入北¶
學蔡邕引之以定明堂之位焉大戴禮保傅篇曰帝入東學以貴¶
仁入南學以貴德入西學以貴義入比學以尊爵賈生述之以明¶
太子之敎焉故曰爲大教之官而四學具焉叅明堂之政原大敎¶
<pb:KR4h0024_SBCK_072-8a>¶
之極其建置之道弘也後魏太和中立學于四門置助教二十人¶
惰氏始&KR0571;于國子而降置五人皇朝始合于太學又省至三人貟¶
位彌簡其官尤難非有儒之通者不列也四門學之制掌國之上¶
士中士下士凢三等侯伯子男凢四等其子孫之爲胄子者及庶¶
士庶人之子爲俊士者使執其業而居其次就師儒之官而考正¶
焉助教之職佐博士以掌鼔篋榎楚之政分其人而敎育之其有¶
通經力學者必於歲之杪升於禮部聽簡試焉課生徒之進退必¶
酌于中道非博雅莊敬之流固不得臨於是故有去而升于朝者¶
賀秘書由是爲博士爲散&KR0016;由是爲左拾遺舊制與抬遺爲八品¶
清官故必以名實者居於其位貞元中王化旣成經籍少聞有司¶
命太學之官頗以爲易專名譽好文章者咸恥爲學官至是河東¶
栁立始以前進士求署兹職天水武儒衡閩中歐陽詹又繼之是¶
歲四門助敎凢三人皆文士京師以爲異余與立同祖爲與武公¶
同升於禮部與歐陽生同志於文四門助敎署未嘗紀前人名氏¶
<pb:KR4h0024_SBCK_072-8b>¶
余故爲之記而由夫三子者始乎尓¶
　　　　國學新修五經壁記　劉禹錫¶
初大曆中名儒張叅爲國子司業始詳定五經書于論堂東西廂¶
之壁辨齊魯之音取其宜考古今之文取其正繇是諸生之師心¶
曲學偏聽臆&KR0003;咸束而歸于大同揭揭高懸積六十載崩剥汚衊¶
泯然不鮮今天子尚文章尊典籍于苑囿不加尺椽而成均以治¶
學上言遽賜千萬時祭酒噑實尸之博士公肅實佐之國庠重嚴¶
過者必軾遂以羡嬴再新壁書懲前土塗不充以儔乃折堅木&KR0018;¶
墉而比之其製如版牘而高廣其平如粉澤而絜滑背施隂&KR0028;使¶
衆如一附離之際無迹而㝷堂皇靚深兩屋相照申命國子能通¶
法書者分章揆日懸其業而繕冩焉筆削旣成讎校旣精白黒彬¶
班瞭然飛動以&KR0041;來求煥&KR0002;星辰以敬來趨肅如神明以疑來質¶
決&KR0002;蓍蔡由京師而風天下覃及九譯咸知宗師非止服縫掖者¶
鑚仰而巳于是學官陳師正等曁生徒凡四百二十有八人請金¶
<pb:KR4h0024_SBCK_072-9a>¶
石刻且歌曰我有學宇旣傾而成之我有壁經旣昧而明之孰規¶
模之孰發揮之祭酒維齊博士維韋俾我學徒弦詠以時切切祁¶
祁不遨不嬉庶乎遒人來采我詩時余爲禮部郎凡瞽宗之事得¶
以開決故書之以移史官宜附于文志¶
　　　　問國庠記　舒元輿¶
先王建太學法以敎國胄子欲&KR0460;人歸義府也故設官區掌嚴大¶
其事明公侯&KR0056;大夫必由是而出某旣求善藝於闕下謂今之太¶
學猶古之太學將欲觀焉自以爲下土小儒未甞覩天子庠序欲¶
往時先三日齋沭而後行行及門下脫蓋下車循牆而趨請於謁¶
者曰吾欲觀禮於太學將毎事問之於子可乎謁者許諾遂前導¶
之初過於朱門門闔沈沈問曰此魯聖人之宫也遂拜之次至于¶
西有高門門中有厦屋問之曰此論堂也予懼其鴻學方論不敢¶
入導者曰此無人乃虚堂爾予感之遂入見庭廣數畒盡墾爲圃¶
矣心益惑復問導者曰此老圃所宅子安得欺我邪導者曰此積¶
<pb:KR4h0024_SBCK_072-9b>¶
年無儒論故庭化爲廢地乆爲宫於此者圃之非圃所宅也循廊¶
升堂堂中無机榻有苔草没地予立其上&KR3536;&KR0228;滿眼大不稱嚮之¶
意復爲導者引又至一門問之曰此國子舘也入其門其庭其堂¶
如入論堂俄又歷至三館門問之廣文也太學也四門也入其門¶
其庭其堂如國子其生徒去聖人之奥如堂館之蕪嗟乎詩書禮¶
樂國之洪源也濬其源天下可以光潤窒其源天下爲之顦顇故¶
唐堯知其如此亦先命廷臣典三禮敎胄子誕敷文德於天下天¶
下之屋皆可封及夏殷時其孟也則必濬之其季也則皆自窒之¶
自窒之時天下之屋皆可誅至周室有文武周公㪍興而作復唐¶
虞之道行七八百年而付仲尼承之孜孜日夜席不敢煖祖述之¶
憲章之發於鄒魯張於洙泗上摩躪三光下垂之無窮其徒有入¶
室者升堂者及門者散滿天下雖丁周季而天下姦臣賊子猶解¶
曰周孔之敎不敢妄動以此則文之敎豈可須&KR0119;弛邪至嬴政犯¶
之窒其源源未絶而巳自絶於天下矣漢初纔息于戈復濬其源¶
<pb:KR4h0024_SBCK_072-10a>¶
而後生公孫弘倪寛&KR0114;式之徒並出維持戰爭之漢二百年間無¶
所失墜皆周公仲尼之力也國家用于戈取天下其道正於漢氏¶
及闢儒宫立素王祠設學官命生徒崇盛館宇固亦不下漢氏然¶
自㓂生幽陵軍旅之事始勝爼豆故太學之道不得不衰涼今皇¶
帝傳大寶七&KR0142;生獻吳濞蜀禪於郊廟梟夏逆首殛潞姦師拔魏¶
世家此用兩階之舞可謂至矣今溟澥無波兵器可以&KR0041;之虎皮¶
矣乃大修周公仲尼之道之時也而太學且猶衰涼之&KR0002;此豈非¶
有司之不供職邪羣公&KR0056;士之不留意邪不然何使巍巍國庠寂¶
寞不聞回也賜也&KR0003;釋道義之聲雖館宇雲合鞠爲荒圃可謂大¶
國虚設以自欺也愚甚不取且懼周公仲尼之道没墜於泉遂記¶
其所荒之大略以喻有司¶
重校正唐文粹卷第七十二¶
