# -*- mode: mandoku-view -*-
#+TITLE: 唐文粹
#+DATE: 2015-09-23 10:31:58
#+PROPERTY: JUAN 40


周公舊章猶當擇其可否<md:KR4h0024_SBCK_040-3b>¶宣尼彛則尚或補
其闕漏况鄭氏臆説淳于謏聞匪異守株何殊膠柱¶愚
謂不出墉雉邇接宫闥實允事宜諒無所惑但當上遵
天㫖祗¶奉徳音作皇代之明堂永貽範於來葉區區碎
議皆可略而不論¶悠悠常談不足循其軌轍謹議
　　大享議　　　　　　　　　　馮　宗
<pb:KR4h0024_WYG_040-8a>
臣等竊聞明堂之建其所從來逺矣天垂象聖人則之
蒿柱茅簷¶之規上圓下方之制考之大數不踰三七之
間定之方中必居丙¶巳之地者豈非得房心布政之所
當太微上帝之宫乎故仰恊俯¶從正名定位人神不雜
各司其序則嘉應響至保合太和焉漢氏¶承秦經籍道
息旁求堙墜詳據難明孝武初議立明堂於長安城¶南
遭竇太后不好儒術事乃中廢孝成之代又欲立於城
南議其¶制度莫之能决至孝平元始四年始創造於南
<pb:KR4h0024_WYG_040-8b>
郊以申嚴配光武¶中興元年立於國城之南自魏晉迄
於梁朝雖規制或殊而所居¶之地恒取丙巳者斯蓋百
王不易之道也髙祖天皇大帝纂承平¶之運崇朴素之
風四夷來賔九有咸乂永徽三年詔禮官學士議<md:KR4h0024_SBCK_040-4a>¶明堂
制度羣儒紛競各執異端乆之不决因而遂止何也非
謂材¶不足力不堪也將以周孔既遥禮經且紊事不師
古或爽天心以¶用作程神不孚祐者也則天太后摠禁
闈之政藉軒臺之威屬皇¶室中圯之期躡和熹從權之
<pb:KR4h0024_WYG_040-9a>
制以為乾元大殿承慶小寢當正陽¶已午之地實先聖
聽斷之宫表順端闈儲精營室爰從朝饗未始¶臨御乃
起工徒挽令摧覆既毁之後雷聲隠然衆庶聞之或以
為¶神靈感動之象也於是増土木之麗因府庫之饒南
街北闕建天¶樞大儀之制乾元遺趾興重閣層樓之業
煙熖蔽日梁柱排雲人¶斯告勞天實貽誡煨燼甫邇遽
加修復況乎地殊丙巳未荅靈心¶跡匪膺期乃申嚴配
事昧彛典神不昭格此其不可者一也又明¶堂之制木
<pb:KR4h0024_WYG_040-9b>
不鏤土不文今體式乖宜違經紊禮雕鐫所及窮侈極¶
麗此其不可者二也髙明爽塏事資虔敬密邇宫掖何
以祈天人¶神雜擾不可放物此其不可者三也況兩京
上都萬方取則而天¶子闕當陽之位聽政居便殿之中
職司其憂豈容沉黙當須審巧<md:KR4h0024_SBCK_040-4b>¶歴之計擇繁省之宜不
便者量事改修可因者隨宜適用削彼明¶堂之號克復
乾元之名則當宁無偏人識其舊矣¶
　　明堂告朔議　　　　　　　王方慶
<pb:KR4h0024_WYG_040-10a>
明堂天子布政之宫也謹按糓梁傳云閏者附月之餘
日天子不¶以告朔左氏傳云閏月不告朔非禮也閏以
正時時以作事事以厚生生人之道於是乎¶在矣不告
閏朔棄時政也臣據此文則天子閏月亦告朔矣以此¶
寧有他月而廢其禮乎先儒舊説天子行事一年十八
度入明堂¶矣大享不問卜一入也每月告朔十二入也
四時迎氣四入也廵¶狩之年一入也今禮官議惟歲首
一入耳與先儒既異在臣不¶敢同宋朝何承天纂集其
<pb:KR4h0024_WYG_040-10b>
文以為禮論雖加編次事則闕如梁代¶崔靈恩撰三禮
義宗但捃摭前儒因循故事而己隋煬帝命學士¶撰江
都集禮秖抄撮舊禮更無異文貞觀顯慶禮及祠令不
言告¶朔者蓋為歴代不傳所以其文遂闕各有由結不
足依據今禮官¶引為明證在臣誠實有疑<md:KR4h0024_SBCK_040-5a>¶　　三朝行禮樂制議　　　　　　杜　佑¶
晉司律中郎將陳頎云昔杜夔傳舊雅樂四曲一曰鹿
鳴二曰騶¶虞三曰伐檀四曰文王皆古聲辭太和中左
<pb:KR4h0024_WYG_040-11a>
延年改夔騶虞伐檀¶文王三曲更作聲節其名雖存而
聲實異惟夔鹿鳴今不改易也¶魏代正朝大㑹太尉奉
羣后行禮東廂雅常作者也後有三篇第¶一曰於赫篇
詠武帝聲律與古鹿鳴同第二曰巍巍篇詠文帝用¶左
延年所改騶虞聲第三曰洋洋篇詠明帝亦用左延年
所改文¶王聲第四復用鹿鳴之聲重用而除古伐檀及
晉初食舉亦用鹿¶鳴按左傳穆叔如晉晉侯享之工歌
鹿鳴之二三拜鹿鳴所以嘉¶寡君也敢不拜嘉毛詩云
<pb:KR4h0024_WYG_040-11b>
鹿鳴燕羣臣嘉賔也既飲食之又實其¶幣帛筐篚以將
其厚意然後忠臣嘉賔得盡其心也詩傳並無行¶禮及
叔孫通所制漢儀復無别行禮事荀氏云魏氏行禮食
舉冄¶取周詩鹿鳴又以宴嘉賔無取於朝考之舊聞未
知所應筍朂乃¶除鹿鳴舊歌更作行禮詩四篇先陳三
朝朝祭之義食舉歌詩十<md:KR4h0024_SBCK_040-5b>¶二篇元肇羣后奉璧趨歩拜
起莫非行禮豈容别設一樂謂之行¶禮邪荀譏鹿鳴之
失似悮昔謬還制四篇復襲前軌
<pb:KR4h0024_WYG_040-12a>
　　三朝上夀有樂議¶
禮記但有獻酬無上夀文惟詩雅云冄拜稽首天子萬
夀豳風云¶為此春酒以介眉夀雖非灼然明文要是髣
髴其實古者詩工皆歌¶之故可得而言也漢興叔孫通
定禮儀七年長樂宫成諸侯朝禮¶畢復置酒侍坐殿上
皆伏尊卑以次起上夀漢故事上夀四㑹曲¶注言但有
鐘鼓無有歌詩魏初作四㑹有琴筑但無詩雅樂郭瓊¶
云明帝青龍二年以長笛食舉第十二古置酒曲代四
<pb:KR4h0024_WYG_040-12b>
㑹又易古¶詩名曰羽觴行用為上夀曲施用最在前鹿
鳴巳下十二曲名食¶舉樂而四㑹之曲遂廢漢故事鄧
吳及瓊等食舉之曲舉時増損¶張華上雅樂詩表云魏
上夀食舉時及漢代所施用其文句長短¶不齊皆未合
於古雅漢故事則云上夀四曲華亦言有歌辭㑹其¶注
當是闕文晉代歌詩傅𤣥述具存<md:KR4h0024_SBCK_040-6a>¶　　徹食宜有樂議¶
周官云王大食三侑皆合鐘鼓漢蔡邕云王者食舉以
<pb:KR4h0024_WYG_040-13a>
樂今但有¶食舉樂食畢則無樂按膳夫職以樂侑食禮
記云客出以雍徹以¶振羽論語云三家者以雍徹子曰
相維辟公天子穆穆奚取於三¶家之堂如此徹食應有
樂不容同用食舉也¶
　　朝服乘車議　　　　　　　　劉子𤣥¶
伏以古者爰自大夫已上皆乘車而以馬為騑服魏己
降迄乎隋¶代朝士又駕牛車歴代經史具有其事不可
一二而言也至如李¶廣北征解鞍憩息馬援南伐據鞍
<pb:KR4h0024_WYG_040-13b>
顧盻斯則鞍馬之設行於軍旅¶戎服所乗貴於便習者
也按江左官至尚書郎而輒輕乗馬則為¶御史所彈又
顔延之罷官後好騎馬出入閭里當代稱其放誕此¶則
專車慿軾可服朝衣單馬御鞍宜從褻服求之近古灼
然之明¶驗也自皇家撫運㳂革隨時至如陵廟巡謁王
公冊命則盛服冠¶履乗彼輅車其士庻有衣冠親迎者
亦時以服箱充馭在於他事<md:KR4h0024_SBCK_040-6b>¶無復乗車貴賤所行通用
鞍馬而己臣伏見比者鑾輿出幸法駕¶首途左右侍臣
<pb:KR4h0024_WYG_040-14a>
皆以朝服乗馬夫冠履而出只可配車而行今乗¶車既
停而官履不易可謂惟知其一而未知其二也何者襃
衣慱¶帶革履髙冠本非馬上所施自是車中之服必也
韈而昇鐙跣以¶乗鞍非唯不師古道亦自取驚今俗求
諸折中進退無凖且長裾¶廣䄂䄡如翼如鳴珮紆組鏘
鏘奕奕馳驟於風塵之内出入於旌¶棨之間儻馬有驚
逸人從顚墜遂使屬車之右遺履不収清道之¶傍絓驂
相續固以受&KR0339;行路有損威儀今議者皆以秘閣有梁
<pb:KR4h0024_WYG_040-14b>
武¶帝南郊圖多有衣冠乘馬者此則近代故事不得謂
無其文臣按¶此圖是後人所為非當時所撰且觀民間
有古今圖畫者多矣如¶張僧繇畫羣公祖二疏而兵士
有著芒屩者閻立本畫昭君入匈¶奴而婦人有著帷㡌
者夫芒屩出於水鄉非京華所有帷㡌創於¶隋代非漢
宫所作議者豈可徴此二畫以為故實者乎由斯而言¶
則梁氏南郊之圖義同於此又傳稱政宜因俗禮貴縁
情殷輅周<md:KR4h0024_SBCK_040-7a>¶冕規模不一秦冠漢佩用捨無恒況我國家
<pb:KR4h0024_WYG_040-15a>
道軼百王功髙萬古¶事有不便理資變通其乘馬衣冠
竊謂宜從省廢臣懐此異議其¶來自乆日不暇給未及
抑揚今屬殿下親從齒胄將臨國學凡有¶衣冠乗馬皆
憚此行所以輒進狂言用申鄙見¶謹議
　　公卿巳下冕服議　　　　　　楊　¶炯
古者太昊庖羲氏仰以觀象俯以察法造書契而文籍
生次有黄¶帝軒轅氏長而敦敏成而聰明垂衣裳而天
下理其後數遷五徳¶君非一姓體國經野建邦設都文
<pb:KR4h0024_WYG_040-15b>
質所以冄而復正朔所以三而¶改夫改正朔者謂夏后
氏建寅殷人建丑周人建子至於以日繫¶月以月繫時
以時繫年此則三王相襲之道也夫易服色者謂夏¶后
氏尚黒殷人尚白周人尚赤至於山龍華蟲宗彛藻火
粉米黼¶黻此又百代可知之道今蘇知機表奏請立節
文改章服奉付禮官學士詳定是非者謹按虞書曰予
欲觀古人之象日月星晨¶山龍華蟲作繪宗彛藻火粉
米黼黻絺繡由此言之則其所從來¶者尚矣夫日月星
<pb:KR4h0024_WYG_040-16a>
辰者象聖王光照下土也山者布散雲物象聖王澤霑<md:KR4h0024_SBCK_040-7b>¶下人也龍者變化無方象聖王應時布教也華蟲者雉
也雉身被¶五彩象聖王體兼文明也宗彛者虎也虎以
剛猛制物象聖王神¶武定亂也藻者逐水上下象聖王
隨代而應也火者陶冶烹餁象¶聖王至徳日新也粉米
者人恃以生象聖王為物之賴也黼能斷¶割象聖王臨
事能决也黻者兩己相背象君臣可否相濟也逮周¶氏
乃以日月星辰為旌旗之飾又登龍於山登火於宗彛
<pb:KR4h0024_WYG_040-16b>
於是乎¶制衮冕以祀先王也九章者法陽數也以龍為
首章衮者卷也龍徳¶神異應變濳見表聖王深識逺知
巻舒神化也又制鷩冕以祭先¶公也鷩者雉也有耿介
之志表公賢才能守耿介之節也又制毳¶冕以祭四望
也四望者岳瀆之神也虎蜼者山林所生明其象也又
制¶絺冕以祭社稷也社稷者土穀之神也粉米由之
而成象其功也又制𤣥冕以祭羣¶小祀也百神異形難
可遍擬但取黻之相背昭異名也夫以周公之¶多才也
<pb:KR4h0024_WYG_040-17a>
故治定制禮功成作樂夫以孔宣之将聖也故行夏之
時¶服周之冕先王之法服乃此之自出矣天下之服能
事又於是乎<md:KR4h0024_SBCK_040-8a>¶異矣今表狀請制大明冕十二章乗輿服
之者謹按日月星辰者己¶施於旌旗矣龍山火米者又
不踰於古矣而云麟鳳有四靈之名¶𤣥龜有負圖之應
雲有紀官之號水有盛徳之祥此盖别表休徴終¶是無
踰比象然則皇王受命天地興符仰觀則璧合珠連俯
察則¶銀黄玉紫盡南宫之粉壁不足冩其形狀罄東觀
<pb:KR4h0024_WYG_040-17b>
之鈆黄無以紀¶其名實固不可畢陳於法服也雲也者
從龍之氣也水也者藻之自生¶也又不假别為章目此
盖不經之甚也又鸞冕八章三公服之者¶也鸞者太平
之瑞也非三公之徳也鷹鸇者鷙鳥也適可以辨刑¶曹
之職也熊羆者猛獸也適可以旌武臣之力也又稱藻
為水草¶而無法象引張衡賦云帶倒茄於藻井被紅葩
之狎獵謂為蓮華¶取其文彩者夫茄者蓮也藻者餙也
盖以蓮餙井非謂藻為蓮若以蓮代藻變古從今既不
<pb:KR4h0024_WYG_040-18a>
知草木之¶名亦未達文章之意此又不經之甚也又毳
冕六章三品服之者¶按此王者祀四望服之名也今三
品乃得同王之毳冕而三公不¶得同王之衮名豈惟顚
倒衣裳抑亦自相矛楯此又不經之甚也<md:KR4h0024_SBCK_040-8b>¶又黼冕四章
五品服之者考之於古則無其名驗之於今則非章¶首
此又不經之甚也國家以斷鼇錬石之功今上以緯地
經天之徳漢稱文景周曰成康講八代之樂蒐三王之
禮文物既行矣尊卑又明矣天下巳和平矣萬國巳咸
<pb:KR4h0024_WYG_040-18b>
寧矣誠請順考古道率由舊章弗詢之謀勿庸無稽之
言弗聽若夫禮惟從俗則命為制令為詔乃秦皇之¶故
事猶可以適於今矣若夫義取隨時則出稱警入稱蹕
乃漢國¶之舊儀猶可以行於代矣亦何取於變周公之
軌物改宣尼之法¶度者哉謹議¶
　　請禁私鑄錢議　　　　　　　劉　秩¶
臣伏奉今月二十一日勑欲不禁鑄錢更令百寮詳議
可否者夫¶錢之興其來尚矣將以平輕重而權本末齊
<pb:KR4h0024_WYG_040-19a>
桓得其術而國以覇¶周景失其道而人用弊考諸載籍
國之興衰實繫於是陛下思變¶古以濟今欲反經以合
道而不即改作詢之芻蕘臣雖蠢愚敢不薦¶其聞見古
者以珠玉為上幣黄金為中幣刀布為下幣夫三幣握¶
之則非有補於煖也捨之則非有損於飽也先王以守
財物以御人¶事而平天下也是以命之曰衡衡者使物
一髙一下不得有常故¶與之在君奪之在君貧之在君
富之在君是以人戴君如日月親<md:KR4h0024_SBCK_040-9a>¶君如父母用此術也
<pb:KR4h0024_WYG_040-19b>
是謂人主之權今之錢即古之下幣也陛下¶若捨之任
人則上無以御下下無以事上其不可一也夫物賤則¶
傷農錢輕則傷賈故善為國者觀物之貴賤錢之輕重
夫物重則¶錢輕錢輕由乎物多多則作法収之使少少
則重重則作法布之¶使輕輕重之本必由乎是奈何而
假於人其不可二也夫鑄錢不¶雜以鈆鐡則無利雜以
鈆鐡則惡惡則不重禁之不足以懲息且方¶今塞其私
鑄之路人猶冐死以犯之況啓其源而欲人之從令乎
<pb:KR4h0024_WYG_040-20a>
是¶設䧟穽而誘之入其不可三也夫許人鑄錢無利則
人不鑄有利¶則人去南畝者衆去南畝者衆則草不墾
草不墾又隣於寒餒其¶不可四也夫人富溢則不可以
賞勸貧餒則不可以威禁故法令¶不行人之不理皆由
貧富之不齊也若許其鑄錢則貧者必不能¶為臣恐貧
者彌貧而服役於富室富室乘之而益恣昔漢文之時¶
吳濞諸侯也富埒天子鄧通大夫也財侔王者此皆鑄
錢之所致¶也必欲許其私鑄是與人利權而捨其柄其
<pb:KR4h0024_WYG_040-20b>
不可五也陛下必以<md:KR4h0024_SBCK_040-9b>¶錢重而傷本工費而利寡則臣願
言其失以効愚計夫錢重者猶¶人日滋於前而爐不加
於舊又公錢重與銅之價頗等故盗鑄者¶破重錢以為
輕錢錢輕禁寛則行錢重禁嚴則止止則棄矣此錢之
所以¶少也夫鑄錢用不贍者在乎銅貴銅貴在於采用
者衆夫銅以為¶¶兵則不如鐡以為器則不如漆禁之無
害陛下何不禁於人禁於人則¶銅無所用銅無所用則
銅益賤賤則錢之用給矣夫銅不布下則盗¶鑄者無因
<pb:KR4h0024_WYG_040-21a>
而鑄無因而鑄則公錢不破人不犯死刑錢又曰増必
復¶利矣是一舉而四美兼也惟陛下熟察之¶
　　復讎議　　　　　　　　　　韓　愈¶
右伏奉今月五日勑復讎據禮經則義不同天徴法令
則殺人者¶死禮法二事皆王教之端有此異同必資論
辨宜令都省集議聞¶奏者朝議郎行尚書職方貟外郎
上騎都尉韓愈議曰子復父讎見¶於春秋見於禮記又
見於周官又見諸信史不可勝數未有非而¶罪之者也
<pb:KR4h0024_WYG_040-21b>
最宜詳於律而律無其條非闕文也盖以為不許復讎<md:KR4h0024_SBCK_040-10a>¶則傷孝子之心而乖先王之訓許復讎則人將倚法專
殺無以禁¶止其端矣夫律雖本於聖人然執而行之者
有司也經之所明者¶制有司者也丁寧其義於經而深
没其文於律者其意特使法吏¶一斷於法而經術之士
得引經而議也周官曰凡殺人而義者令¶勿讎讎之則
死義者宜也明殺人而不得其宜者子得復讎也此¶百
姓之相讎者也公羊傳曰父不受誅子復讎可也不受
<pb:KR4h0024_WYG_040-22a>
誅者罪¶不當誅也誅者上施於下之辭非百姓之相殺
也又周官曰凡報仇讐¶者書於士殺之無罪言將復讎
必先言於官則無罪也今陛下垂¶意典章思立定制惜
有司之守憐孝子之心示不自專訪議羣下臣愚¶以為
復讎之名雖同而其事各異或百姓相讎如周官所稱
可議¶於今者或為官吏所誅如公羊所稱不可議於今
者又周官所稱¶將復讎先告於士則無罪者若孤稚羸
弱抱微志而伺敵人之便¶恐不能自言於官未可以為
<pb:KR4h0024_WYG_040-22b>
斷於今也然則殺之與赦不可一例¶宜定其制曰凡復
父讎者事發具其事申尚書省尚書省集議奏<md:KR4h0024_SBCK_040-10b>¶聞酌其
宜而處之則經律無失其㫖矣謹議¶
　　駮復讎議　　　　　　　　　桞宗元¶
臣伏見天后時有同州下邽人徐君先者父為縣吏趙
師韞所殺¶卒能手刃父讎束身歸罪當時諌臣陳子昻
建議誅之而旌其閭¶且請編之於令永為國典臣竊獨
過之臣聞禮之大本盖以防亂¶也若曰無為賊虐凡為
<pb:KR4h0024_WYG_040-23a>
子者殺無赦刑之大本亦以防亂也若曰無為¶賊虐凡
為理者殺無赦其本則合其用則異旌與誅莫得而並
焉¶誅其可旌兹謂濫黷刑甚矣旌其可誅兹謂僭壊禮
甚矣果以是¶示於天下傳於後代趨義者不知所以嚮
違害者不知所以立以¶是為典可乎蓋聖人之制窮理
以定賞罰本情以正襃貶統於一¶而已矣嚮使刺讞其
誠偽考正其曲直原始而求其端則刑禮之¶用判然離
矣何者若君先之父不陷於公罪師韞之誅獨以其私
<pb:KR4h0024_WYG_040-23b>
怨奮其吏氣虐於非辜州牧不知罪刑官不知問上下
蒙冐籲號¶不聞而君先能以戴天為大恥枕戈為得禮
處心積慮以衝讎人之胸<md:KR4h0024_SBCK_040-11a>¶介然自克死而無憾是守禮
而行義也執事者宜有慙色将謝之¶不暇而又何誅焉
其或君先之父不免於罪師韞之誅不愆於法¶是非死
於吏也是死於法也法其可讎乎讎天子之法而戕奉法之
吏¶是悖鷔凌上也執而誅之所以正邦典而又何旌焉
且其議曰人¶必有子子必有親親親相讎其亂誰救是
<pb:KR4h0024_WYG_040-24a>
惑於禮也甚矣禮之所¶謂讎者盖以寃抑沉痛而號無
告者非謂抵罪觸法陷於大戮而曰彼¶殺之我乃殺之
不議曲直暴寡脅弱而已其非經背聖不亦甚哉¶周禮
調人掌司萬人之讎凡殺人而義者令勿讎讎之則死
有反¶殺者邦國交讎之又安得親親相讎也春秋公羊
傳曰父不受誅¶子復讎可也父受誅子復讎此推刄之
道復讐不除害今若取此以¶斷兩下相殺則合於禮矣
且夫不忘讐孝也不愛死義也君先能¶不越於禮服孝
<pb:KR4h0024_WYG_040-24b>
死義是必達禮而聞道者也夫達禮聞道之人¶豈其以
王法敵讐者哉而議者反以為戮黷刑壊禮其不可為
典¶明矣請下臣議附於法令如有斷斯獄者不宜以前
議從事謹議<md:KR4h0024_SBCK_040-11b>¶　
　
　
　唐文粹巻四十¶¶
<md:KR4h0024_SBCK_041-1a>¶
<pb:KR4h0024_WYG_041-1a>
欽定四庫全書
　唐文粹巻
