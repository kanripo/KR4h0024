# -*- mode: mandoku-view -*-
#+TITLE: 唐文粹
#+DATE: 2015-09-23 10:31:56
#+PROPERTY: JUAN 3


　古賦丙(摠三首/)¶
　　　　進三大禮賦表(杜甫/)¶
　　　　朝獻太清宫賦
　　　　朝享太廟賦¶
　　　　有事于南郊賦
<pb:KR4h0024_WYG_003-1b>
　　天寶十三載進三大禮賦表　　杜　甫¶
臣甫言臣生長陛下淳樸之俗行四十載矣與麋鹿同
羣而處浪¶跡於陛下豐草長林實自弱冠之年矣豈九
州牧伯不嵗貢豪俊¶於外豈陛下明詔不側席思賢於
中哉臣之愚頑靜無所取以此¶知分沈埋盛時不敢依
違不敢激訐以漁樵之樂自遣而已頃者¶賣藥都市寄
食友朋竊慕堯翁擊壤之謳適遇國家郊廟之禮不¶覺
手足蹈舞形于篇章漱吮甘液游泳和氣聲韻寖廣巻
<pb:KR4h0024_WYG_003-2a>
軸斯存¶抑亦古詩之流希乎述者之意然辭理野質終
不足以拂天聽之<md:KR4h0024_SBCK_003-1b>¶崇髙配史籍以永乆恐倏先狗馬遺
恨九原謹稽首投延恩匭獻¶納上表進明主朝獻太清
宫朝享太廟有事於南郊等三賦以聞¶臣甫誠惶誠恐
頓首頓首謹言¶
　　朝獻太清宫賦¶
冬十有一月天子既納處士之議承漢&KR0071;周革弊用古
勒崇揚休¶明年孟陬將攄大禮以相籍越彞倫而莫儔
<pb:KR4h0024_WYG_003-2b>
歴良辰而戒吉分祀¶事而孔修營室主夫宗廟乗輿備
乎冕裘甲子王以昧爽春寒薄¶而清浮虚閶闔逗蚩尤
張猛馬出騰虯捎熒惑墯(汀火/反)旄頭風伯¶扶道雷公挾
輈通天台之雙闕警溟漲之十洲浩劫礨砢萬山颼¶飀
欻臻于長樂之舍嵬入乎崑崙之邱太一奉引庖犧在
右堯步¶舜趨禹馳湯驟鬱閟宫之嵂崒坼元氣以經構
㫁紫雲而竦牆撫¶流沙而承霤紛墮珠而陷碧㸌波錦
而浪繡森青冥而欲雨赩光¶烱而初晝於是翠蕤俄的
<pb:KR4h0024_WYG_003-3a>
藻藉舒就祝融擲火以焚香溪女捧盤¶而盥漱羣有司
之望幸辨名物之難究瓊漿自間於粢盛羽客先<md:KR4h0024_SBCK_003-2a>¶來於
介胄爍聖祖之儲祉敬雲孫而及此詔軒轅使合符勑
王喬¶以視履積昭感於嗣續匪正辭於祝史若肸蠁之
有憑肅風飈而¶乍起揚流蘇於浮柱金英霏而披靡擬
雜佩於曽巔芝蓋欹以颯¶纚中漎漎以迴復外蕭蕭而
未已上穆然注道為身覺天傾耳陳¶僣號於五代復戰
國於千祀曰嗚呼昔蒼生纒孟徳之禍為仲達¶所愚鑿
<pb:KR4h0024_WYG_003-3b>
齒其俗窫窳其孤赤烏髙飛不肯止其屋黄龍哮吼不
肯¶負其圖伊神器臬兀而小人呴喻厯紀大破瘡痍未
蘇尚攫拏於¶吳蜀又顛躓於羯胡縱羣雄之發憤誰一
統於亨衢在拓跋與宇¶文豈風塵之不殊比聰瘣及堅
特渾&KR0411;豹而齊驅愁隂鬼嘯落日¶梟呼各擁兵甲俱穪
國都且耕且戰何有何無惟累聖之徽典恭¶淑慎以允
緝兹火土之相生非符䜟之備及煬帝終暴叔寶初襲¶
編簡尚新義旗爰入既清國難方覩家給竊以為數子
<pb:KR4h0024_WYG_003-4a>
自誣敢貞¶乎五行攸執而觀者潛晤或喜至於泣矧鱗
介以之鳴簴昆蚑以¶之振蟄感而遂通罔不具集仡神
光而&KR1766;閜羅詭異以戢孴地軸<md:KR4h0024_SBCK_003-2b>¶傾而融曳洞宫儼以嶷
岌九天之雲下垂四海之水皆立鳯鳥威¶遲而不去鯨
魚屈矯以相吸掃大始之含靈巻殊形而可挹則有¶虹
蜺為鈎帶者入自於東掲莽蒼履崆峒素髪漠漠至精
濃濃條¶㢮張於巨細覬披冩於心胷蓋脩竿無隟而仄
席已容裂手中之¶黒簿睨堂下之金鍾得非擬斯人於
<pb:KR4h0024_WYG_003-4b>
夀域明返樸於𤣥蹤忽翳日¶而翻萬象却浮空而留六
龍咸讋跖而壯兹應終蒼黄而昧所従¶上猶色若不足
處之彌恭天師張道陵等洎左𤣥君者前千二百¶官吏
謁而進曰今王巨唐帝之苗裔坤之紀綱土配君服宫
尊臣¶商數起得統特立中央且大樂在懸黄鐘冠八音
之首太昊斯啟¶青陸獻千春之祥曠哉勤力耳目宜乎
大帶斧裳故風后孔甲充¶其佐山稽岐伯翼其傍至於
易制取法足以朝登五帝夕宿三皇¶信周武之多幸存
<pb:KR4h0024_WYG_003-5a>
漢祖之自强且近朝之濫吹仍改卜乎祠堂初¶降素車
終勤恤其後有客白馬固漂淪不忘伊庶人得議寔邦
家¶之光臣道陵等試本之於青簡探之於縹囊列聖有
差夫子聞斯<md:KR4h0024_SBCK_003-3a>¶於老氏好問自乆宰我同科於季康敢撥
亂返正乃此其所長萬¶神開八駿迴旗掩月車畜雷騫
七曜燭九垓能事穎脫清光大來¶或曰今太平之人莫
不優游以自得況是蹴魏踏晉批周抉隋之¶後與乎更
始者哉
<pb:KR4h0024_WYG_003-5b>
　　朝享太廟賦¶
初高祖太宗之櫛風沐雨勞身焦思用黄鉞白旄者五
年而天下¶始一歴三朝而戮力今庶績之大備上方采
龎俗之謡㮷正統之¶類蓋王者盛事臣聞之於里曰昔
武徳已前黔黎蕭條無復生意¶遭鯨鯢之蕩汨荒嵗月
而沸渭衮服紛紛朝廷多閏者仍亘乎晉¶魏臣竊以自
赤精之衰歇曠千嵗而無真人及黄圖之經綸息五¶行
而歸厚地則知至數不可以乆缺凡材不可以長寄故
<pb:KR4h0024_WYG_003-6a>
髙下相¶形而尊卑各異惟神㫁繫之於是本先帝取之
以義壬辰既格于¶道祖乗輿即以是日致齋于九室所
以昭達孝之誠所以明經天¶之質具禮有素六官咸秩
大輅每出或黎元不知豐年則多而筐<md:KR4h0024_SBCK_003-3b>¶筥甚實既而太
尉㕘乗司僕扈蹕望重闉以肅恭順法駕之徐疾¶公卿
淳古士卒精一黕宗廟之愈深抵職司之所密宿翠華
於外¶户曙黄屋於通術氣凄凄於前旒光靡靡於嘉栗
階有賓阼帳有¶甲乙升降之際見玉柱生芝擊拊之初
<pb:KR4h0024_WYG_003-6b>
覺鈞天合律簨簴仡以碣¶磍千戚宛而婆娑鞉鼔塤箎
為之主鐘磬竽瑟以之和雲門咸池¶取之至空桑孤竹
貴之多八音循通既比乎旭日升而氛埃滅萬¶舞陵亂
又似乎春風壯而江海波鳥不敢飛而𤣥甲&KR1895;嵺以岳
峙¶象不敢去而鳴佩剡爚以星羅已而上乾豆以登謌
美休成之既¶享璧玉儲精以稠疊門欄洞豁而森爽黒
帝歸寒而激昻蒼靈戒¶曉而來往熙事莽而充塞羣心
麌以振蕩桐花未吐孫枝之鸞鳯¶相鮮雲氣何多宫井
<pb:KR4h0024_WYG_003-7a>
之蛟龍亂上若夫生𢎞佐命之道死配貴神¶之列則殷
劉房魏之勲是可以中摩伊吕上冠夔卨代天之工為¶
人之傑丹青滿地松竹髙節自唐興已來若此時哲皆
朝有數四¶名垂卓絶向不遇返正撥亂之主君臣父子
之别奕葉文武之雄<md:KR4h0024_SBCK_003-4a>¶注意生靈之切雖前輩之温良寛
大豪俊果決曽何以措其筋力¶與韜鈐載其刀筆與喉
舌使祭則與食則血若斯之盛而已爾乃¶直于主索于祊
警幽全之物散純道之精蓋我后常用惟時克真¶膋以
<pb:KR4h0024_WYG_003-7b>
蕭合酌以茅明嘏以慈告祝以孝成故天意張皇不敢
殘其¶瑞神姦妥帖不敢秘其精而撫絶軌享鴻名者矣
于以奏永安于¶以奏王夏福禳禳於絳闕芳霏霏於玉
斚(舜祠宗廟/以玉斚也)沛枯骨而破¶聾盲施殀胎而逮鰥寡園陵
動色躍在藻之泉魚弓劒皆鳴汗鑄¶金之風馬霜露堪
吸禎祥可把曾宫歔欷隂事儼雅薄清輝於鼎¶湖之上
静餘響於蒼梧之野窅然漠漠惕然兢兢紛益所慕若
不¶自勝瞰牙旗而獨立吟翠駮而未乗五老侍祠而精
<pb:KR4h0024_WYG_003-8a>
駭千官逖聽¶而思凝於是二丞相進曰陛下應道而作
惟天與能澆訛散淳朴¶登尚猶日慎業業孝思烝烝恐
一物之失所懼先王之咎徵如此¶之勤恤匪懈是百姓
何以報夫元首在臣等何以充其股肱且如¶周宣之教
親不暇孝武之淫祀相仍諸侯敢於迫脅方士奮其威<md:KR4h0024_SBCK_003-4b>¶棱一則以微言勸内一則以輕舉虚馮又非陛下恢廓
緒業其瑣¶細亦曷足稱丞相退上跼天蹐地授綏登車
伊澒洞槍櫐先出為¶儲胥本枝根株乎萬代睿想經緯
<pb:KR4h0024_WYG_003-8b>
乎六虚甲午方有事於綵壇紺¶席宿夫行所如初¶
　　有事于南郊賦¶
蓋主上兆於南郊聿懐多福者舊矣今兹練時日就陽
位之美又¶所以厚祖考通神明而已職在宗伯首崇禋
祀先是春官修頌祗¶之書獻祭天之紀令泰龜而不昧
俟萬乗之將履掌次閱氊邸之¶則封人考壝宫之㫖司
門轉致乎牲牢之繫小胥専達乎懸位之¶使二之日朝
廟之禮既畢天子蒼然視於無形澹然若有所聽又¶齋
<pb:KR4h0024_WYG_003-9a>
心於宿設將旰食而匪寧旌門坡陀以前騖彀騎反覆
以相經¶頓曾城之軋軋軼萬户之熒熒馳道端而如砥
浴日上而如萍製¶翠毛於華蓋之角彗黄屋於勾陳之
星神仙戍削以落羽魍魎幽¶憂以固扃戰岐慄華擺渭
掉涇地回回而風淅淅天泱泱而氣<md:KR4h0024_SBCK_003-5a>¶清清甲胄乗陵轉
迅雷於荆門巫峽玉帛清迥霽夕雨於瀟湘洞庭¶於是
乗輿霈然乃作翳夫鸞鳯將至以冲融&KR0705;廓不可乎彌
度聲¶明通乎純粹溟涬為之垠堮駟蒼螭而蜿蜒若無
<pb:KR4h0024_WYG_003-9b>
骨以柔順奔烏¶獲之黝蟉徒有勢於殺縛朱輪竟野而
杳冥金鍛成隂以結絡吹¶堪輿以軒輊槍寒暑以前却
中營密擁乎太陽宸眷𦕈臨乎長薄¶熊羆弭耳以相䑛
虎豹髙跳以虚攫上方將降帷宫之綝縭屏玉¶&KR0756;以蠼
略人門行馬以拱乎合沓之場皮弁大裘始進於穹崇
之¶幕衝牙鏗鏘以將集周衛轇轕而咸若月窟黒而扶
桑寒田燭稠¶而曉星落肅定位以告絜藹嚴上而清超
雲菡萏以張蓋春葳蕤¶以建杓簮裾斐斐樽俎蕭蕭方
<pb:KR4h0024_WYG_003-10a>
面曲折周旋寂&KR0705;必本於天王宫¶與夜明相射動而之
地山林與川谷俱標於是乎官有御事有職¶所以敬鬼
神所以勤稼穡所以報本反始所以度長立極𤣥酒明¶
水之上越席疏布之則必取先於稻林麴蘖之勤必取
著於紛純¶丈繡之飾雖三牲八簋豐備以相沼而蒼璧
黄琮實歸乎正色先<md:KR4h0024_SBCK_003-5b>¶王之丕業&KR0071;起信可以永其昭配
羣望之徧祭在斯示有以明其¶翼戴由是播其聲音以
陳列従乎節奏以進退韶夏護武采之於¶訓謨鍾石陶
<pb:KR4h0024_WYG_003-10b>
匏具之於梗槩變萬形於動植聽宫徴於砰礚英華¶發
外非因乎簨簴之髙和順積中不在乎雷鼓之大既而
臠骨胿¶&KR0482;柴燎窟塊騞璧砉赫葩斜晦潰電纒風升雪
颯星碎拂勿侹濙¶𦕈溟蓯淬聖慮岑寂𤣥黄増霈蒼生
顒昻毛髪清籟雷公河伯或¶&KR1750;騃以脩聳霜女江妃乍
紛綸而晻曖執紱秉翟朱干玉戚鼔瑟¶吹笙金支翠旌
神光倏斂祀事虚明於是涾□乎渙汗紆餘乎經¶營浸
朱崖而灑朔漠洶暘谷而濡若英耆艾涕而童子儛叢
<pb:KR4h0024_WYG_003-11a>
棘折¶而狴牢傾是率土之濱覃酺醵以涵泳非奉郊之
縣獨宴慰以縱¶横𤣥澤淡泞乎無極殷薦綢繆乎至精
稽古之時屢應符而合契¶聖人有作不逆寡而雄成爾
乃孤卿侯伯羣儒三老儼而絶皮軒¶趨帳殿稽首曰臣
聞燧人氏已往法度難知文質未變太昊氏&KR0071;¶天而王
根啟閉於厥初以木傳子攄終始而可見洎虞夏殷周
兹<md:KR4h0024_SBCK_003-6a>¶煥炳而葱蒨秦失之於狼貪蠶食漢綴之以蛇㫁龍
戰中莽茫茫¶夫何従聖蓄縮曽不下眷伏惟道祖視生
<pb:KR4h0024_WYG_003-11b>
靈之磔裂醜害馬之蹄¶囓呵五精之息肩考正氣之無
轍協夫貽孫以降使之造命更挈¶累聖昭洗中祚觸蹶
氣&KR0228;黷乎脂夜之妖勢迴薄乎龍蛇之孽伏¶惟陛下勃
然憤激之際天闗不敢旅拒鬼神為之嗚咽髙衢騰塵¶
長劒吼血尊卑配宇縣刷揷紫極之將頽拾清芬於已
缺鑪之以¶仁義鍜之以賢哲聨祖宗之耿光巻夷狄之
彯撇蓋九五之後人¶人自以遭唐虞四十年來家家自
以為稷卨王綱近古而不軌天¶聽貞觀以髙掲蠢爾差
<pb:KR4h0024_WYG_003-12a>
僣粲然優劣宜其課密於空積忽微刋定¶於興廢&KR0071;絶
而後覩數統従首八音六律而惟新日起筭外一字¶千
金而不滅上曰吁昊天有成命惟五聖以受我其夙夜
匪遑寔¶用素樸以守于嗟乎麟鳯胡為乎郊藪豈上帝
之降鑒及兹𤣥元¶之垂裕于後夫聖以百年為鶉&KR1145;道
以萬物為芻狗今何以茫茫¶臨乎八極眇眇註乎羣后
端䇿拂龜於周漢之餘緩步闊視於魏<md:KR4h0024_SBCK_003-6b>¶晉之首斯上古
成法蓋其人已朽不足道也於是天子黙然而徐¶思終
<pb:KR4h0024_WYG_003-12b>
將固之又固之意不在抑殊方之貢亦不必廣無用之
祠金¶馬碧雞非理人之術珊瑚翡翠此一物何疑奉郊
廟以為寶増怵¶惕以孜孜況大庭氏之時六龍飛御之
歸¶
　
　
　
　唐文粹巻三<md:KR4h0024_SBCK_003-7a>¶<md:KR4h0024_SBCK_004-1a>¶
<pb:KR4h0024_WYG_004-1a>
欽定四庫全書
　唐文粹巻四¶
　　　　　　　　　　　　　宋　姚鉉　編¶
　
