# -*- mode: mandoku-view; -*-
#+TITLE: 唐文粹
#+DATE: 2015-09-11 21:27:11.411100
#+PROPERTY: ID KR4h0024
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 3
#+PROPERTY: FILE SB04n0194-003唐文粹-卷第三.
<pb:KR4h0024_SBCK_003-1a>¶
重校正唐文粹卷第三¶
　　　　　　　　　　吳興姚　鉉　纂¶
　古賦丙(揔三首)¶
　　　進三大禮賦表(杜甫)¶
　　　　朝獻太清宫賦　朝享太廟賦¶
　　　　有事于南郊賦¶
　　　天寶十三載進三大禮賦表　杜甫¶
臣甫言臣生長陛下淳樸之俗行四十載矣與麋鹿同羣而處浪¶
跡於陛下豐草長林實自弱冠之年矣豈九州牧伯不歲貢豪俊¶
於外豈陛下明詔不仄席思賢於中哉臣之愚頑靜無所取以此¶
知分沈埋盛時不敢依違不敢激訐以漁樵之樂自遣而巳頃者¶
賣藥都市&KR0009;食友朋竊慕堯翁擊壤之謳適遇國家郊廟之禮不¶
覺手足蹈舞形于篇章漱吮甘液游泳和氣聲韻&KR0906;廣卷軸斯存¶
抑亦古詩之流希乎述者之意然辭理野質終不足以拂天聽之¶
<pb:KR4h0024_SBCK_003-1b>¶
崇高配史籍以永乆恐倐先狗馬遺恨九原謹稽首投延恩匭獻¶
納上表進明主朝獻太清宮朝享太廟有事於南郊等三賦以聞¶
臣甫誠惶誠恐頓首頓首謹言¶
　　　　朝獻太清宫賦¶
冬十有一月天子旣納處士之議承漢繼周革&KR0102;用古勒崇揚休¶
明年孟陬將攄大禮以相籍越彞倫而莫儔歷良辰而戒吉分祀¶
事而孔修營室主夫宗廟乗輿備乎冕裘甲子王以昧爽春寒薄¶
而清浮虚閶闔逗&KR0214;尤張猛馬岀騰蚪捎熒惑墯(汀火/反)旄頭風伯¶
扶道雷公挾輈通天台之&KR0031;闕警溟漲之十洲浩劫礨砢萬山颼¶
飀欻臻于長樂之舎嵬入乎崑崙之丘太一奉引庖犧在右堯歩¶
舜趣禹馳湯驟鬱閟宫之嵂崒坼元氣以經構斷紫雲而竦牆撫¶
流沙而承霤紛隳珠而䧟碧㸌波錦而浪繡森青冥而欲&KR0040;赩光¶
烱而初晝於是翠㽔俄的藻藉舒就祝融擲火以焚香溪女捧盤¶
而盥漱羣有司之望幸辨名物之難究瓊漿自間於粢盛羽客先¶
<pb:KR4h0024_SBCK_003-2a>¶
來於介胄爍聖祖之儲祉敬雲孫而及此詔軒轅使合符勑王喬¶
以視履積昭感於嗣續匪正辭於祝史若盻蠁之有慿肅風飈而¶
乍起揚流蘇於浮柱金英霏而披靡擬雜佩於曽巓芝蓋欹以颯¶
纚中漎漎以廻復外蕭蕭而未巳上穆然注道爲身覺天傾耳陳¶
僭號於五代復戰國於千祀曰嗚呼昔蒼生纒孟德之禍爲仲達¶
所愚鑿齒其俗窫窳其&KR0012;赤烏高飛不肯止其屋黃龍哮吼不肯¶
&KR0018;其圖伊神器臬兀而小人呴喻曆紀大破瘡痍未蘇尚攫拏於¶
吳蜀又顚躓於羯胡縱羣雄之發憤誰一統於亨衢在拓跋與宇¶
文豈風塵之不殊比聦瘣及堅特渾&KR0411;豹而齊驅愁隂&KR0017;嘯落日¶
梟呼各擁兵甲俱稱國都且耕且戰何有何無惟累聖之徽典恭¶
淑愼以允緝兹火土之相生非符䜟之備及煬帝終&KR0064;叔寶&KR0004;襲¶
編簡尚新義旗爰入旣清國難方覩家給竊以爲數子自誣敢貞¶
乎五行攸執而觀者潛晤或喜至於泣矧鱗介以之鳴簴昆蚑以¶
之振蟄感而遂通罔不具集仡神光而&KR1766;闞羅詭異以戢孴地軸¶
<pb:KR4h0024_SBCK_003-2b>¶
傾而融曵洞宫儼以嶷岌九天之雲下垂四海之水皆立鳯鳥威¶
遲而不去鯨魚屈矯以相吸掃太始之含靈卷殊形而可挹則有¶
虹蜺爲鈎帶者入自於東揭莽蒼履崆峒素髪漠漠至精濃濃條¶
㢮張於巨細覬披冩於心胷蓋脩竿無&KR0169;而仄席巳容裂手中之¶
黑簿睨堂下之金鍾得非擬斯人於壽域明返樸於玄蹤忽翳日¶
而翻萬象卻浮空而留六龍咸讋跖而壯兹應終蒼黃而昧所從¶
上猶色若不足處之彌恭天師張道陵等洎左玄君者前千二百¶
官吏謁而進曰今王巨唐帝之苗裔坤之紀綱土配君服宫尊臣¶
商數起得統特立中央且大樂在懸黃鐘冠八音之首太昊斯啓¶
青陸獻千春之祥曠哉勤力耳目冝乎大帶斧裳故風后孔甲充¶
其佐山稽&KR0302;伯翼其傍至於易制取法兄以朝登五帝夕宿三皇¶
信周武之多幸存漢祖之自強且近朝之濫吹仍改&KR0114;乎祠堂&KR0004;¶
降素車終勤恤其後有客白馬固漂淪不忘伊庶人得議寔&KR0022;家¶
之光臣道陵等試本之於青簡探之於縹囊列聖有差夫子聞斯¶
<pb:KR4h0024_SBCK_003-3a>¶
於老氏好問自乆宰我同科於季康敢撥亂返正乃此其所長萬¶
神開八駿㢠旗掩月車畜雷騫七曜燭九垓能事頴脫清光大來¶
或曰今太平之人莫不優游以自得況是蹴魏踏晉批周抉隋之¶
後與乎更始者哉¶
　　　　朝享太廟賦¶
&KR0004;高祖太宗之櫛風沭&KR0040;勞身焦思用黃&KR0207;白旗者五年而天下¶
始一歷三朝而戮力今庶績之大備上方采尨俗之謡稽正統之¶
&KR0011;蓋王者盛事臣聞之於里曰昔武德巳前黔&KR0058;蕭條無復生意¶
遭鯨鯢之蕩汨荒歲月而沸渭衮服紛紛朝廷多門者仍亘乎晉¶
魏臣竊以自赤精之衰歇曠千歲而無眞人及黃圖之經綸息五¶
行而歸厚地則知至數不可以乆缺凡材不可以長&KR0009;故高下相¶
形而尊卑各異惟神斷繫之於是本先帝取之以義壬辰旣格于¶
道祖乗輿即以是日致齋于九室所以昭達孝之誠所以明經天¶
之質具禮有素六官咸秩大輅每岀或&KR0058;元不知豐年則多而筐¶
<pb:KR4h0024_SBCK_003-3b>¶
宫甚實旣而太尉叅乗司僕扈蹕望重闉以肅恭順法駕之徐疾¶
公&KR0056;淳古士卒精一黕宗廟之愈深抵職司之所密&KR0043;翠華於外¶
戸曙黃屋於通術氣凄凄於前旒光靡靡於嘉栗階有賔阼帳有¶
甲乙升降之際見玉柱生芝擊拊之&KR0004;&KR0116;鈞天合律簨簴仡以碣¶
磍干戚宛而婆娑鞉鼓塤箎爲之主鍾磬竽瑟以之和雲門咸池¶
取之至空桑&KR0012;竹貴之多八音循通旣比乎旭日升而氣埃滅萬¶
舞陵亂又似乎春風壯而江海波鳥不敢飛而玄甲&KR1895;嵺以岳峙¶
象不敢去而鳴佩剡爚以星羅巳而上乾豆以登謌美休成之旣¶
享璧玉儲精以稠疊門欄洞豁而森爽黒帝歸寒而激昻蒼靈戒¶
曉而來往熈事莽而充塞羣心麌以振蕩桐花未吐孫枝之鸞鳳¶
相鮮雲氣何多宫井之蛟龍亂上若夫生弘佐命之道死配貴神¶
之列則殷劉房魏之勲是可以中摩伊吕上冠&KR0490;卨代天之工爲¶
人之傑丹青滿地松竹高節自唐興巳來若此時哲皆朝有數四¶
名垂卓絶向不遇返正撥亂之主君臣父子之别弈葉文武之雄¶
<pb:KR4h0024_SBCK_003-4a>¶
注意生靈之切雖前輩之温良寛大豪俊果決曽何以措其筋力¶
與韜鈐載其刀筆與喉舌使祭則與食則血若斯之盛而巳爾乃¶
直于主索于祊警幽全之物散純道之精蓋我后常用惟時克貞¶
膋以蕭合酌以茅明嘏以慈告祝以孝成故天意張皇不敢殘其¶
瑞神姦妥怗不敢秘其精而撫絶軌享鴻名者矣于以奏永安于¶
以奏王夏福禳禳於絳闕芳霏霏於玉斚(舜祠宗廟/以玉斚也)沛枯骨而破¶
聾肓施殀胎而逮鰥寡園陵動色躍在藻之泉魚弓劒皆鳴汗鑄¶
金之風馬霜露堪吸禎祥可把曽宫歔欷隂事儼雅薄清輝於鼎¶
湖之上靜餘響於蒼梧之下窅然漠漠惕然兢兢紛益所慕若不¶
自勝瞰牙旗而獨立吟翠駮而未乗五老侍祠而精駭千官逖聽¶
而思凝於是二丞相進曰陛下應道而作惟天與能澆訛散淳朴¶
登尚猶日愼業業孝思烝烝恐一物之失所懼先王之咎徴如此¶
之勤恤匪懈是百姓何以報夫元首在臣等何以充其股肱且如¶
周宣之敎親不暇孝武之&KR0075;祀相仍諸侯敢於迫脅方士奮其威¶
<pb:KR4h0024_SBCK_003-4b>¶
稜一則以微言勸内一則以輕舉虚馮又非陛下恢廓緒業其&KR0200;¶
細亦曷足稱丞相退上跼天蹐地授綏登車伊澒洞槍櫐先出爲¶
儲胥本枝根株乎萬代睿想經緯乎六虚甲午方有事於綵壇紺¶
席&KR0043;夫行所如初¶
　　　　有事于南郊賦¶
蓋主上兆於南郊聿懷多福者舊矣今兹練時日就陽位之美又¶
所以厚祖考通神明而巳職在宗伯首崇禋祀先是春官修頌祗¶
之書獻祭天之紀令泰&KR0027;而不昧俟萬事之將履掌次閱氊邸之¶
則封人考㙺宫之旨司門轉致乎牲牢之繫小胥專達乎懸位之¶
使二之日朝廟之禮旣畢天子蒼然視於無形澹然若有所聽又¶
齋心於&KR0043;設將旰食而匪寧旌門坡陀以前騖彀&KR0016;反覆以相經¶
頓曽城之軋軋軼萬戸之熒熒馳道端而如砥浴日上而如萍製¶
翠毛於華蓋之角彗黃屋於勾陳之星神仙戍削以落羽魍魎幽¶
憂以固扄戰岐慄華擺渭掉涇地回回而風淅淅天泱泱而氣¶
<pb:KR4h0024_SBCK_003-5a>¶
青甲胄乗陵轉迅雷於荆門巫峽玉帛清逈霽夕&KR0040;於瀟湘洞庭¶
於是乗輿霈然乃作翳夫鸞鳳將至以冲融寥廓不可乎彌度聲¶
明通乎純粹溟涬爲之垠堮駟蒼螭而蜿蜒若無骨以柔順奔烏¶
攫而&KR0627;蟉徒有勢於殺縛朱輪竟野而杳冥金鋑成隂以結絡吹¶
堪輿以軒輊槍寒暑以前卻中營密擁乎太陽宸眷眇臨乎長薄¶
熊羆弭耳以相舐虎豹高跳以虚攫上方將降帷宫之綝縭屏玉¶
&KR0756;以蠼略人門行馬以拱乎合沓之場皮弁大裘始進於穹崇之¶
幕衝牙鏗鏘以將集周衛轇轕而咸若月窟黑而扶桑寒田燭稠¶
而曉星落肅定位以告絜藹嚴上而清超雲菡蓞以張蓋春葳㽔¶
以建杓簪&KR0322;斐斐樽爼蕭蕭方面曲折周旋寂寥必本於天王宫¶
與夜明相射動而之地山林與川谷俱標於是乎官有御事有職¶
所以敬&KR0017;神所以勤稼穡所以報本反始所以度長立極玄酒明¶
水之上越席䟽布之則必取先於稻秫麴蘖之勤必取著於紛純¶
文繡之飾雖三牲八簋豐備以相㳂而蒼璧黃琮實歸乎正色先¶
<pb:KR4h0024_SBCK_003-5b>¶
王之丕業繼起信可以永其昭配羣望之徧祭在斯示有以明其¶
翼戴由是播其聲音以陳列從乎節奏以進退韶夏頀武采之於¶
訓謨鍾石陶匏具之於梗槩變萬形於動植聽宫徴於砰礚英華¶
發外非因乎簨簴之高和順積中不在乎雷鼔之大旣而臠骨胿¶
&KR0482;柴燎窟塊騞擘砉赫葩斜晦潰電纒風升雪颯星碎拂勿侹濙¶
眇溟蓯淬聖慮岑寂玄黃増霈蒼生顒昻毛髮清&KR0284;雷公河伯或¶
&KR1750;騃以脩聳霜女江妃乍紛綸而晻曖執紱秉翟朱干玉戚鼓瑟¶
吹笙金支翠旌神光倐歛祀事虚明於是涾　乎渙汗紆餘乎經¶
營浸朱崖而灑朔漠洶晹谷而濡若英&KR0132;艾涕而童子儛叢&KR0068;坼¶
而狴牢傾是率土之濵覃酺醵以涵泳非奉郊之縣獨宴慰以縱¶
横玄澤淡泞乎無極殷薦綢繆乎至精稽古之時屢應符而合契¶
聖人有作不逆寡而雄成爾乃&KR0012;&KR0056;侯伯羣儒三老儼而絶皮軒¶
趨帳殿稽首曰臣聞燧人氏巳往法度難知文質未變太昊氏繼¶
天而王根啓閉於厥&KR0004;以木傳子攄終始而可見洎虞夏殷周兹¶
<pb:KR4h0024_SBCK_003-6a>¶
煥炳而葱蒨秦失之於狼貪蠶食漢綴之以蛇斷龍戰中莽茫茫¶
夫何從聖蓄縮曽不下眷伏惟道祖視生靈之磔裂醜害馬之蹄¶
囓呵五精之息肩考正氣之無轍協夫貽孫以降仗之造命更挈¶
累聖昭洗中祚觸蹶氣慘黷乎暗夜之妖勢廻薄乎龍蛇之孽伏¶
惟陛下勃然憤激之際天&KR0028;不敢旅拒&KR0017;神爲之嗚咽高衢騰塵¶
長劒吼血尊卑配宇縣刷挿紫極之將頽拾清芬於巳缺鑪以之¶
仁義鍜以之賢哲聮祖宗之耿光卷夷狄之彯撇蓋九五之後人¶
人自以遭唐虞四十年來家家自以爲稷卨王綱近古而不&KR0100;天¶
聽貞觀以高揭蠢爾差僭粲然優劣冝其課密於空積忽微刋定¶
於興廢繼絶而後覩數統從首八音六律而惟新日起筭外一字¶
千金而不滅上曰吁昊天有成命惟五聖以受我其夙夜匪遑寔¶
用素樸以守于嗟乎麟鳳胡爲乎郊藪豈上帝之降鑒及兹玄元¶
之垂&KR0073;于後夫聖以百年爲鶉&KR1145;道以萬物爲芻狗今何以茫茫¶
臨乎八極眇眇託乎羣后端䇿拂&KR0027;於周漢之餘緩歩闊視於魏¶
<pb:KR4h0024_SBCK_003-6b>¶
晉之首斯上古成法蓋其人巳朽不足道也於是天子黙然而徐¶
思終將固之又固之意不在抑殊方之貢亦不必廣無用之祠金¶
馬碧雞非理人之術&KR0226;瑚翡翠此一物何疑奉郊廟以爲寶増怵¶
惕以孜孜況大庭氏之時六龍飛御之歸¶
重校正唐文粹卷第三¶
<pb:KR4h0024_SBCK_003-7a>¶
