# -*- mode: mandoku-view -*-
#+TITLE: 唐文粹
#+DATE: 2015-09-23 10:31:57
#+PROPERTY: JUAN 29


(揔七首/)¶
　　　奏¶
　　　尊號一¶
　　　　奉天論徽號狀第二首¶
　　　赦宥一
<pb:KR4h0024_WYG_029-1b>
　　　　論赦書狀¶
　　　舉官一¶
　　　　請許臺省長官舉薦屬吏狀¶
　　　府庫一¶
　　　　請不置瓊林大盈二庫狀¶
　　　内人一¶
　　　　初收城論詔渾瑊取裹頭内人等狀<md:KR4h0024_SBCK_029-1b>¶　　　無濫賞二
<pb:KR4h0024_WYG_029-2a>
　　　　駕幸梁州在路論百姓進瓜果請賜帛不與
　　　　　官二狀¶　　　　　已上並陸贄¶
　　論尊號狀第二首¶
右兾寧奉宣聖㫖卿所商量加尊號事雖則理體甚切
然時運必¶須小有改變亦不可執滯不信卿冝為朕更
審思量應亦無妨者¶臣聞徳合天者謂之皇徳合地者
謂之帝徳合人者謂之王父天¶母地以養人理物各得
其冝者謂之天子是皆至尊之殊號極美¶之大名雖欲
<pb:KR4h0024_WYG_029-2b>
變更無踰於此故伏羲神農黄帝堯舜自生人以來¶君
徳之最神聖者也天下尊之美之亦已至矣而其指以
為號者¶或曰皇或曰帝唯目一字且猶不兼禹湯繼興
莫匪大聖尚自菲¶薄降號為王嬴秦徳衰於殷周而名
竊於羲皥兼皇與帝始揔稱¶之流及後代昏僻之君乃
有聖劉天元之號是知人主輕重不在¶自稱崇其號無
補於徽猷損其名不傷於徳美然而損之有謙光<md:KR4h0024_SBCK_029-2a>¶稽古
之善崇之獲矜能納謟之譏得失不侔居然不辨况今
<pb:KR4h0024_WYG_029-3a>
時運¶迍否事屬艱難尤宜懼思以自貶抑必也俯稽術
數須有變更與¶其増美稱而失人心不若黜舊號以祗
天戒天時人事理必相符¶人既好謙天亦助順陛下誠
能斷自宸鑒煥發徳音引咎降名深¶示刻責惟謙與順
一舉而二美從之外可以收物情内可以應𤣥¶運上可
以齊徳於夐古下可以垂法於無窮興廢典矯舊失至
明¶也損虚飾收美利大智也前聖之所以永保鴻名常
為稱首者逹¶於兹義而已矣陛下何恡而不革之反欲
<pb:KR4h0024_WYG_029-3b>
加冗號以受實患哉𤣥¶元之徳經曰王侯自謂孤寡不
榖以賤為本也周襄王遭亂出居¶於鄭告於諸侯曰不
榖不徳鄙在鄭汜春秋禮之以其能降名也¶漢光武詔
令上書書不得言聖史策稱之以其能損已也臣顧以¶
賤微獲承訪議伊尹恥其君不如堯舜臣亦耻之是以
誠發於中¶不復防慮忌諱赦其愚而鑑其理唯明主行
焉謹奏¶
　　論赦書狀<md:KR4h0024_SBCK_029-2b>¶
<pb:KR4h0024_WYG_029-4a>
右隠朝奉宣聖㫖并以中書所撰赦書示臣令臣審㸔
可否如有¶須改張處及事宜不盡並條奏來者臣謹如
詔㫖詳省再三猶懼¶所見不周兼與諸學士等叅考得
失僉以為綱條粗舉文理亦通¶事多循常辭不失舊用
於平昔頗亦可行施之當今則恐未稱何¶則履非常之
危者不可以常道安解非常之紛者不可以常語諭¶自
陛下嗣承大寳志一中區窮用甲兵竭取財賦甿庶未
達於暫¶勞之意而怨咨已深昊穹不假以悔禍之期而
<pb:KR4h0024_WYG_029-4b>
患難繼起復以刑¶謫太峻禁防傷嚴上下不親情志多
壅乃至變生都輦盗據宫闈¶九廟鞠䧟於匪人六師出
次於郊邑奔逼憂危言之痛心自古禍¶亂所鐘罕有若
此之暴今重圍雖解逋冦尚存裂土假王者四兇¶滔天
濳帝者二豎又有顧瞻懐貳叛渙黨姦其流實繁不可
悉數¶皇輿未復國炳未歸勞者未獲休功者未獲賞困
窮者未暇恤滯¶抑者未克申將欲紓多難而收羣心唯
在赦令誠言而已安危所¶屬其可忽諸動人以言所感
<pb:KR4h0024_WYG_029-5a>
已淺言又不切人誰肯懐昔成湯遇<md:KR4h0024_SBCK_029-3a>¶災禱於桑野躬自
髠剔以為犧牲古人所謂割髪宜及膚翦瓜宜¶侵體良
以誠不至者物不感損不極者益不臻今兹徳音亦類
於¶是悔過之意不得不深引咎之辭不得不盡招延不
可以不廣潤¶澤不可以不𢎞宣暢鬱堙不可不洞開襟
抱洗刷疵垢不可不盪¶去瘢痕使天下之廓然一變若
披重昏而覩朗曜人人得其所欲¶則何有不從者乎應
須改革事條謹具别狀同進除此之外尚有¶所虞竊以
<pb:KR4h0024_WYG_029-5b>
知過非難改過為難言善非難行善為難假使赦文至¶
精止於知過言善猶願聖慮更思所難易曰聖人感人
心而天下¶和平夫感者誠發於心而形之於事事或未
諭故宣之以言言必¶顧心心必副事三者符同不相越
踰本於至誠乃可求感事或未¶致不如勿言一虧其誠
終莫能信伏願陛下先斷厥志乃施於辭¶度其可行而
宣之其不可而措之無苟其言以重其悔言克誠而¶人
心必感人心既感而天下必平事何可不詳亦何可不
<pb:KR4h0024_WYG_029-6a>
務罄輸¶衷懇伏聽聖裁謹進<md:KR4h0024_SBCK_029-3b>¶　　請許臺省長官舉薦屬吏狀¶
今月日顧少連延英對廽奉密㫖卿先奏令臺省長官
各舉薦吏¶近聞外議云諸司所舉皆有情故兼受賄賂
不得實才此法甚非¶穏便已後除改卿宜自揀擇不得
信任諸司者臣以闇劣謬當大¶任果遭官謗上貽聖憂
過䝉恩私曲降慈誨感戴循省寢興不寧¶縁是密㫖特
宣不敢對衆陳謝祗禀成命所宜必行恭惟聖規又¶合
<pb:KR4h0024_WYG_029-6b>
無隠苟有未逹安敢勿言雖知塵情固不可已夫理道
之急在¶於得人而知人之難聖哲所病聽其言則未保
其行求其行則或¶遺其才校勞考則巧偽繁興而直方
之人罕進徇聲華則趨競彌¶長而沈退之士莫升自必
素與交親備詳本末探其志行閲其器¶能然後守道藏
用者可得而知沽名飾貎者不容其偽故孔子曰¶視其
所以觀其所由察其所安人焉廋哉夫欲觀視而察之
非一¶朝一夕之所能也是以前代有鄉閭舉薦之法長
<pb:KR4h0024_WYG_029-7a>
吏辟署之制所¶以明歴試廣旁求敦行能息馳騖也昔
周以伯冏為太僕命之曰<md:KR4h0024_SBCK_029-4a>¶慎簡乃寮罔以巧言令色便
辟側媚其惟吉士是則古之王朝俱¶命其大官大官得
自簡寮屬之明騐也漢朝務求多士其選不惟¶公府辟
召而已又有父任兄任皆得為郎選入之初雜居三署
臺¶官闕即用補之是則古之郎官皆以任選此其明騐
也魏晉已後¶暨於國初探擇庶官多由選部惟髙位重
職考庶官之有成者請¶而命焉故晉代山濤為吏部尚
<pb:KR4h0024_WYG_029-7b>
書中外員品多所咨授宋朝以蔡¶廓為吏部尚書廓先
使人謂宰相徐羡之曰若得行吏部之職則¶拜不然則
否羡之荅云黄散已下悉以委之廓猶憤恚以為失職¶
遂不之官是則黄門散騎侍郎皆由吏部選授不必朝
廷列位盡¶合簡在台司此其明騐也國朝之制庶官五
品已上制敕命之六¶品以下則並㫖授制敕所命者盖
吏部銓材署職除拜之也㫖授¶者盖吏部銓材署職然
後上言詔㫖但畫聞以從之而不可否者¶也開元中吏
<pb:KR4h0024_WYG_029-8a>
部注擬選人奏置循資格自起居遺補及御史等官¶猶
並列於選曹銓綜之例著在格令至今不刋未聞常叅
之官悉<md:KR4h0024_SBCK_029-4b>¶委宰臣揀擇此又近事之明騐也其後舊典失
序倖臣専朝捨僉¶議而重已權廢公舉而行私恵是使
周行庶品苟不出時宰之意¶者則進莫致焉任衆之道
益微進善之途漸隘近者每須任使常¶苦乏人臨事選
求動淹旬朔始務應用難盡當才豈不以薦舉凌¶遲人
物衰少居常則求精太過有急則備位不充欲令庶績
<pb:KR4h0024_WYG_029-8b>
咸熈¶固亦難矣臣實駑頑一無所堪猥䝉任使待罪宰
相雖懐竊位之¶懼且乏知人之明自揣庸虚終難上報
唯知廣求才之路使賢者¶各以彚征啓至公之門令職
司皆得自達臣當謹守法度考課百¶官奉揚聰明信賞
必罰庶乎人無滯用朝不乏才以此為酬恩之¶資以此
為致理之具爰初授命即以上陳求賢審官粗立朝制
凡¶是百司之長兼副貳等官及兩省供奉之職并因察
舉勞效須加¶奨任者並宰臣叙議以聞其餘臺省屬僚
<pb:KR4h0024_WYG_029-9a>
請委長官擇選指陳才¶實以狀上言一經薦揚終身保
任各於除書之内具標舉授之由¶示衆以公明彰得失
得賢則進考増柣失實則奪俸贖金亟得則<md:KR4h0024_SBCK_029-5a>¶褒升亟失
則黜免非止搜揚下位亦可閲試大官前志所謂達觀¶
其所舉即此義也自䝉允許即以宣行南宫舉人纔至
十數或非¶臺省舊吏則是使府佐僚累經薦延多歴事
任議其資望既不愧¶於班行考其行能又未聞其闕敗
而議者遽以謄口上煩聖聦道¶之難行亦可知矣陛下
<pb:KR4h0024_WYG_029-9b>
勤求理道務徇物情因為舉薦非宜復委¶宰臣簡擇其
為崇任輔弼慱探輿詞可謂聖徳之盛者也然於委¶任
責成之道聽言考實之方閑邪存誠猶恐有闕所謂委
任責成¶者特立其事先擇其人既得其人慎謀其始既
得其始詳慮其終¶始終之間事必前定有疑則勿果於
用既用則不復有疑待終其¶謀乃考其事事愆於素者
革其弊而黜其人事叶於初者賞其人¶而成其美使受
賞者無所與讓見黜者莫得為辭夫如是則若無¶其人
<pb:KR4h0024_WYG_029-10a>
孰敢當任責成無為而致理之道也所謂聽言廣納𢎞
接下¶之規明目達聦廣濟人之道欲知事之得失不可
不聽之於言欲¶辨言之真虚不可不考之於實言事之
得者勿即謂是必原其所<md:KR4h0024_SBCK_029-5b>¶得之由言事之失者勿即謂
非必窮其所失之理稱人之善者必¶詳徴行善之跡論
人之惡者必公辨為惡之端凡聽其言皆責其¶實既得
其實又察以情既盡其情復稽於衆衆議情實必參相
得¶然後信其説奨其誠如或矯誣亦寘明罰夫如是則
<pb:KR4h0024_WYG_029-10b>
言者不壅聽¶者不勞無浮妄亂教之談無隂邪傷善之
説無輕信見欺之失無¶潛搆不辨之寃此古聖王聽言
考實不出戸而知天下之方也陛¶下既納臣言而用之
旋聞横議而止之於臣謀不責成横議不考¶實此乃謀
失者得以辭其罪議曲者得以肆其誣率是以行觸類¶
而長固無必定之計亦無必實之言計不定則理道難
成言不實¶則小人得志國家所病恒必由之昔齊桓公
將啓覇圖問管仲以¶害覇之事管仲對曰得賢不能任
<pb:KR4h0024_WYG_029-11a>
害覇也任賢不能固害覇也固¶而不能終害覇也與賢
人謀事而與小人議之害霸也所謂小人¶者不必悉懐
險詖敗覆邦家盖以其意性險邪趣尚狹㹱以沮議¶為
出衆以自異為不羣趨近利而昧逺圗效小信而傷大
道故論<md:KR4h0024_SBCK_029-6a>¶語曰言必信行必果硜硜然小人也夫以能信
於言能果於行唯¶以硜硜淺近不克𢎞通宣尼猶謂其
小人管仲尚憂其害覇况又¶有言行難保而恣其非心
者乎此皆任不責成言不考實之弊也¶聖㫖以為外議
<pb:KR4h0024_WYG_029-11b>
云諸司所舉皆有情故兼受賄賂不得實才者臣¶請陛
下當使所言之人悉陳所犯之狀其人受賄其舉有情
陛下¶然後以事質於臣臣復以事考於舉主若便首伏
則據罪施刑如¶或有辭則付法閲實謬舉者必行其罰
誣善者亦反其辜自然憲¶典克明邪慝不作懲一阻百
理之善經何必貸其姦贓不加辨詰¶私其公議不出主
名使無辜見疑有罪獲縱枉直同貫人何頼焉¶聖㫖又
以官長舉人法非穏便令臣並自揀擇不可信任諸司
<pb:KR4h0024_WYG_029-12a>
者¶伏以宰輔常制不過數人人之所知固有限極必不
能徧諳諸士¶備閲羣才若令悉命羣官理須展轉詢訪
是則變公舉為私薦易¶明敭以暗投儻如議者之言所
舉多有親故舉於君上且未絶私¶薦於宰臣豈肯無詐
失人之弊必又甚焉所以承前命宜罕有不<md:KR4h0024_SBCK_029-6b>¶渉私謗雖
則秉鈞不一或有行情亦有私訪所親轉為所賣其弊¶
非逺聖鑒明知今又將徇浮言専任宰臣除吏宰臣不
徧諳識踵¶前須訪於人若訪於親朋則是悔其覆車不
<pb:KR4h0024_WYG_029-12b>
易前轍之失也若訪¶於朝列則是求其私薦必不如公
舉之愈也二者利害惟陛下更¶詳擇焉恐不如復委長
官慎簡寮屬所簡既少所求亦精得賢有¶鑒識之名失
實當暗謬之責人之常性莫不愛身况於臺省長官¶皆
是當朝髙選孰肯徇私妄動以傷名取責者乎所謂臺
省長官¶即僕射尚書左右丞侍郎及御史大夫中丞是
也陛下比擇輔相¶多亦不出具中今之宰相則徃日臺
省長官也今之臺省長官乃¶將來之宰臣也但是職名
<pb:KR4h0024_WYG_029-13a>
暫異固非行舉頓殊豈有為長官時則¶不能舉一二屬
吏居宰臣位則可委擇千百具寮物議悠悠其惑¶斯甚
聖人制事必度物宜無求備於一人無責人以不逮尊
者領¶其要卑者任其詳是以人主擇輔臣輔臣擇庶官
庶官擇佐寮所¶任愈崇故所擇愈少所試漸下故所舉
漸輕進不失倫選不失類<md:KR4h0024_SBCK_029-7a>¶以類則深知實行有倫則杜
絶徼求將務求人無易於是故選自¶卑逺始昇於朝者
各委長吏任舉之則下無遺賢矣寘於周行既¶任以事
<pb:KR4h0024_WYG_029-13b>
者於是宰臣叙進之則朝無曠職矣才徳兼茂歴試不
渝¶者然後人主倚任之則海内無遺士矣夫求才貴廣
考課貴精求¶廣在於各舉所知長吏之薦擇是也考精
在於按名責實宰臣之¶叙進是也求不廣則下位罕進
下位罕進則用常乏人用常乏人¶則懼曠庶官懼曠庶
官則苟取備員是以考課之法不暇精也考¶不精則能
否無别能否無别則砥礪漸衰砥礪漸衰則職業不舉¶
職業不舉則品格寖微是以賢能之功不克彰也皆失
<pb:KR4h0024_WYG_029-14a>
於不廣求¶人之道而務選士之精不思考課之行而望
得人之美是以望得¶彌失務精益麤塞源浚流未見其
可臣欲詳徴舊説伏恐聽覽為¶煩粗舉一端以明其理
徃者則天太后踐祚臨朝欲收人心尤務¶㧞擢𢎞委任
之意開汲引之門進用不疑求訪無倦非但人得薦¶士
亦得自舉其才所薦必行所舉輙試其於選士之道豈
不傷容<md:KR4h0024_SBCK_029-7b>¶易哉然而課責既嚴進退皆速不肖者旋黜才
能者驟升是以當¶代謂知人之明累朝頼多士之用此
<pb:KR4h0024_WYG_029-14b>
乃近於求才貴廣考課貴精¶之效也陛下誕膺寳歴思
致理平雖好賢之心有踰前哲而得人¶之盛未逮徃時
盖由鑒賞獨任於聖聦搜擇頗難於公舉但啓詳¶延之
路罕施練覈之方逺使先進者漸益凋訛後來者不相
接續¶施一令則謗沮互起用一人則瘡痏立成此乃失
於選才太精制¶法不一之患也則天舉用之法傷易而
得人陛下慎簡之規太精¶而失士是知雖易於舉用而
不易於苟容則所易者適足廣得人¶之資不為害也不
<pb:KR4h0024_WYG_029-15a>
精於法制而務精於選才則所精者適足梗進¶賢之途
不為利也人之才行自昔罕全苟有所長必有所短若
録¶長補短則天下無不用之人責短捨長則天下無不
棄之士加以¶情有憎愛趣有異同假使聖如伊周賢如
楊墨求諸物議孰免譏¶嫌昔子貢問於孔子曰鄉人皆
好之如何子曰未可也鄉人皆惡¶之如何子曰未可也
不如鄉人之善者好之其不善者惡之盖以<md:KR4h0024_SBCK_029-8a>¶君子小人
意必相反其在小人之惡君子亦如君子之惡小人將
<pb:KR4h0024_WYG_029-15b>
察其情在審其聽聽君子則小人道廢聽小人則君子
道消今陛¶下慎選宰臣必以為重於庶品精擇長吏必
以為愈於未流及至¶宰臣獻規長吏薦士陛下則但納
横議不稽始謀是乃任以重者¶輕其言待以輕者重其
事且又不辨所毁之虛實不校所議之短¶長人之多言
一至于是將使人無所措其手足豈獨選任之道失¶其
端而已乎臣之公言固非為已所惜者致理之道所感
者見遇¶之恩輙因陳謝布露以聞惟陛下幸察之謹奏
<pb:KR4h0024_WYG_029-16a>
　　請不置瓊林大盈二庫狀¶
右臣聞作法於涼其弊猶貪作法於貪弊將安救示人
以義其患¶猶私示人以私患必難弭故聖人之立教也
賤貨而尊讓逺利而¶尚亷天子不問有無諸侯不言多
少百乘之室不畜聚歛之臣夫¶豈能忘其欲賄之心哉
誠懼賄之生人心而開禍端傷風教而亂¶邦家爾是以
務鳩歛而厚其帑櫝之積者匹夫之富也務散發而<md:KR4h0024_SBCK_029-8b>¶收
其兆庶之心者天子之富也天子所作與天地同生之
<pb:KR4h0024_WYG_029-16b>
長之而¶不恃其為成之敗之而不私其有付物以道混
然忘情取不為貪¶散不為廢以言乎體則慱大以言乎
術則精微亦何必撓廢公方¶崇聚私貨降至尊而代有
司之守辱萬乗以效匹夫之藏虧法失¶人誘姦聚怨以
斯制事豈不過哉今瓊林大盈自古悉無其制傳¶諸耆
舊之説皆云創自開元貴臣貪權飾巧求媚乃言郡邑
貢賦¶所用盍各區分賦税當委之有司以給經用貢獻
宜歸於天子以¶奉私求𤣥宗悦之新是二庫蕩心侈欲
<pb:KR4h0024_WYG_029-17a>
萌蔕於兹迨乎失邦終以¶餌冦禮曰貨悖而入者亦悖
而出豈其明效歟陛下嗣位之初務¶遵理道敦行約儉
斥逺貪饕雖内庫舊藏未歸太府而諸方曲獻¶不入禁
闈清風肅然海内丕變議者咸謂漢文郤馬晉武焚裘
之¶事復見於當今矣近以冦逆亂常鑾輿外幸既屬憂
危之運宜増¶儆勵之誠臣昨奉使軍營出由行殿忽覩
右廊之下牓列二庫之¶名矍然自驚不識所以何則天
衢尚梗師旅方殷瘡痛呻吟之聲<md:KR4h0024_SBCK_029-9a>¶噢咻未息辛勤守戰
<pb:KR4h0024_WYG_029-17b>
之效當賚未行而諸道貢珍遽私别庫萬目¶所視孰能
忘懐竊揣軍情或生觖望試詢候館之吏兼採道路之¶
言果如所虞積憾已甚或忿形謗讟或醜肆謳謡頗含
思亂之情¶亦有悔忠之意是知甿俗昏鄙識昧髙卑不
可以尊極臨而可以¶誠義感頃者六師初降百物無儲
外扞兇徒内防危堞晝夜不息¶迨將五旬凍餒交侵死
傷相枕畢命同力竟夷大艱良以陛下不¶厚其身不私
其欲絶甘以同卒伍輟食以㗖功勞無猛制而人不¶攜
<pb:KR4h0024_WYG_029-18a>
懐所感也無厚賞而人不怨悉所無也今者攻圍已解
衣食已¶豐而謡讟方興軍情稍沮豈不以勇夫恒性嗜
貨矜功其患難既¶與之同憂而好樂不與之同利苟異
恬黙能無怨咨此理之常固¶不足怪記曰財散則民聚
豈其殷鑑歟衆怒難任蓄怨終洩其患¶豈徒人散而已
亦將慮有搆姦鼔亂干紀而強取者焉夫國家作¶事以
公共為心者人必樂而從之以私奉為心者人必咈而
叛之¶故燕昭築金臺天下稱其賢殷紂作玉杯百代傳
<pb:KR4h0024_WYG_029-18b>
其惡盖為人與<md:KR4h0024_SBCK_029-9b>¶為已殊也周文之囿百里時患其尚小
齊宣之囿四十里時病其¶太大盖同利與專利異也辨察
兹里洒濯其心奉三無私以一有衆¶人或不率於是用
刑然則宣其利而禁其私天子所恃以理天下¶之具也
捨此不務而壅利行私欲人無貪不可得已今兹二庫
珍¶幣所歸不領度支是行私也不給經費非宣利也物
情離怨不亦¶宜乎智者因危而建安明者矯失而成得
以陛下天資英聖儻加¶之見善必遷是將化蓄怨為銜
<pb:KR4h0024_WYG_029-19a>
恩反過差為至當促殄遺孽永垂¶鴻名易如轉規指顧
可致然事有未可知者但在陛下能行與否¶爾能則安
否則危能則成徳否則失道此乃必定之理也願陛下¶
慎之惜之陛下誠能近想重圍之殷憂追戒平居之専
欲器用取¶給不在過豐衣食所安必以分下凡在二庫
貨賄盡令出賜有功¶坦然布懐與衆同欲是後納貢必
歸有司每獲珍華先給軍賞瑰¶異纎麗一無上供推赤
心於其腹中降殊恩於其望外將卒慕陛¶下以必信之
<pb:KR4h0024_WYG_029-19b>
賞人思建功兆庶悦陛下改過之誠孰不歸徳如此<md:KR4h0024_SBCK_029-10a>¶則
亂必靖賊必平徐駕六龍旋復都邑興行墜典揔緝棼
綱乘輿¶有舊儀郡國有恒賦天子之貴豈當憂貧是乃
散其小儲而成其¶大儲也損其小寳而固其大寳也舉
一事而衆美具行之又何疑¶焉恡小失多亷賈不處溺
近迷逺中人所非况乎大聖應機固當¶不俟終日不勝
管窺願效之至謹陳冐以聞謹奏¶
　　初收城論詔渾瑊取裹頭内人等狀
<pb:KR4h0024_WYG_029-20a>
右徳亮承㫖所録散失内人名字令臣撰詔書與渾瑊
遣於奉天¶尋訪以得為限仍量與資裝速送赴行在者
頃以理道乖錯禍亂¶荐鍾陛下思咎懼災憂人罪已屢
降大號誓將更變天下之人垂¶涕相賀懲憤釋怨煦仁
戴明畢力同心共平多難止土崩於絶岸¶收版蕩於横
流殄寇清都不失舊物實由陛下至誠動於天地深¶悔
感於人神故得百靈降康兆庶歸徳苟不如此自古何
嘗有擲¶棄宫闕失守宗祧繼逆於赴難之師再遷於䝉
<pb:KR4h0024_WYG_029-20b>
塵之日不踰半嵗¶而復興大業者乎今渠魁始平法駕
將返近自畿甸逺周寰瀛再<md:KR4h0024_SBCK_029-10b>¶役疲瘵之甿重傷殘廢之
卒皆忍死扶病傾耳竦肩願聞徳聲翹¶望聖澤陛下固
當感上天悔禍之眷荷列祖垂裕之休念將士鋒¶刄之
殃愍黎元塗炭之酷以致寇為戒以居上為危以務理
為憂¶以復言為急損之又損尚懼汰侈之易滋艱之惟
艱猶患戒慎之¶難久謀始盡善克終已稀始而不謀終
則何有夫以内人為號盖¶是中壼末流天子之尊富有
<pb:KR4h0024_WYG_029-21a>
宫掖如此等輩寔繁有徒但恐傷多¶豈憂乏使翦除元
惡曽未浹辰奔賀徃來道路如織何必自虧君¶徳首訪
婦人又令資裝送赴行在萬目閲視衆口流傳恐非所
以¶荅慶賴之心副惟新之望也夫事有先後義有重輕
重者宜務之¶於先輕者宜措之於後故武王克殷有未
及下車而為之者有下¶車而為之者盖美其不失先後
之宜也自翠華播越萬姓靡依清¶廟震驚三時乏祀當
今所務莫大於斯誠宜速遣大臣馳傳先徃¶奉迎神主
<pb:KR4h0024_WYG_029-21b>
修整郊壇展禋享之儀申告謝之意然後弔恤死義慰¶
犒有功綏緝黎蒸優問耆耋安定反側寛宥脅從宣暢
鬰堙褒奨<md:KR4h0024_SBCK_029-11a>¶忠直官失職之士復廢業之人是皆宜先不
可後也至如崇飾服¶器繕緝殿臺掄耳目之娯選巾櫛
之侍是皆宜後不可先也宜後¶而先則為君之道喪宜
先而後則理國之義差古之興王必慎於¶此陛下將務
興復又可不慎乎且散失内人已經數月既當離¶變之
之際必為將卒所私其人若稍有知必當自來陳獻其
<pb:KR4h0024_WYG_029-22a>
人若甚¶無識求之適使憂虞自因冦亂喪亡頗有大於
此者一聞搜索懐¶懼必多餘孼尚繁羣情未一因而善
撫猶恐危疑若又懼之于何¶不有昔人所以捨絶纓而
飲盗馬者豈必忘其情愛邪盖知君之¶大體然也以小
妨大明者不為天下固多美人何必獨在於此易¶曰危
者安其位者也亂者有其理者也故君子安不忘危治
不忘¶亂是以身安而國家可保也春秋傳曰或多難以
固其國或無難¶以喪其邦誠以處危則思安之情切遭
<pb:KR4h0024_WYG_029-22b>
亂則求理之志深切於思¶安深於求理國之固也不亦
宜乎及夫居安而矯恃理而怠驕則¶縱肆其奢欲怠則
厭惡於忠言奢欲日行忠言日梗國之喪也不<md:KR4h0024_SBCK_029-11b>¶亦宜乎
昔衛獻出奔久而復國大夫迎於境者執其手而與之
言¶迎於門者頷之而已言其驕怠之易生也齊桓將圗
覇功管仲戒¶之以禮無忘於在莒懼其情志之易變也
今臣亦願陛下企思危¶固國如不及懲忘亂喪國如探
湯以在莒為書紳之規以衰衛為¶覆車之鑑則徳為帝
<pb:KR4h0024_WYG_029-23a>
範理致時雍與夫貪逸欲而踐禍機其利害¶亦云逺矣
所令撰賜渾瑊詔未敢承㫖伏候聖裁謹奏¶
　　駕幸梁州在路論百姓進瓜果請賜帛不與官第
　　　一狀¶
右欽溆奉宣聖㫖自發洋州以來累路百姓進獻果子
胡瓜等雖¶甚微細且有此心今擬各與散試官卿宜商
量得否者伏以爵位¶者天下公噐而國之大柄也唯功
勲才徳所宜處之非此二途不¶在賞典恒宜慎惜理不
<pb:KR4h0024_WYG_029-23b>
可輕苟輕用之是壊其公噐而失其大柄¶也噐壊則人
將不重柄失則國無所持起端雖微流弊必大沿路¶所
獻瓜果盖是野人微情有之不足光聖猷無之不足虧
至化量¶必錢帛為賜足彰行幸之恩因饋酬官恐非令
典謹奏<md:KR4h0024_SBCK_029-12a>¶　　第二狀¶
右欽溆齎中書所與進瓜果人擬官狀示臣仍奉宣聖
㫖朕所到¶處欲得人心喜歡試官虚名無損於事宰臣
<pb:KR4h0024_WYG_029-24a>
已下商量進擬與亦¶無妨臣愚以為信賞必罰覇王之
資輕罰䙝刑衰亂之漸信賞任¶功無不報必罰在罪無
不懲非功而獲爵則爵輕非罪而肆刑則¶刑䙝爵賞刑
罰國之大綱一綱或棼萬目皆㢮雖有善理末如之¶何
天寶季年嬖倖傾國爵以情授賞以寵加天下蕩然紀
綱始紊¶逆羯乘釁遂亂中原防戍歳増䇿勲日廣財賦
不足以供賜而職¶官之賞興焉職員不足以容功而散
試之號行焉青朱雜沓於胥¶徒金紫普施於輿皁薰蕕
<pb:KR4h0024_WYG_029-24b>
無辨涇渭不分二紀于兹莫之能整當¶今之病方在爵
輕設法貴之猶恐不重若又自棄將何勸人聖㫖¶以為
試官虚名無損於是臣伏恐陛下思之未熟偶有是言
儻或¶謂之信然臣竊以為過矣失立國之道惟義與權
誘人之方惟名¶與利名近虛而於教為重利近實而於
徳為輕凡所以裁是非立<md:KR4h0024_SBCK_029-12b>¶法制者則存乎其義至於叅
虚實揣輕重並行而不傷迭用而不¶悖因衆之欲度時
之宜消息盈虚使人不倦者則存乎權専實¶利而不濟
<pb:KR4h0024_WYG_029-25a>
之以虚名則耗匱而物力不給専虚名而不副之以實
利¶則誕漫而人情不趨故國家之制賞典錫貨財賦秩
廪所以彰實¶也差品則異章服所以飾虛也居上者必
明其義逹其變相須以¶為表裏使人日用而不知則為
國家之權得矣謹按命秩之載于¶甲令者有職事官焉
有散官焉有勲官焉有爵號焉雖同其類而¶分其流有
四然其掌務而受俸者唯繋於職事之一官以序才能¶
以位賢徳此所謂施實利而寓之虚名者也其勲散爵
<pb:KR4h0024_WYG_029-25b>
號無有所¶繋大抵止於服色資䕃而已以馭崇貴以甄
功勞此謂假虛名以¶佐實利者也虛實交相養故人不
凟賞輕重互相制故國不廢權¶今之員外試官頗同勲
散爵號雖則授無費禄受不占員然突銛¶鋒排患難者
則以是賞之竭筋力展勤勞者又是以酬之其為用¶也
可謂重矣今或捧瓜一噐挈果一盛亦授試官以酬所
獻則<md:KR4h0024_SBCK_029-13a>¶彼突銛鋒而竭筋力者必相謂曰吾以忘軀命
而獲官此以進瓜¶果而獲官是乃國家以吾之軀命同
<pb:KR4h0024_WYG_029-26a>
於瓜果矣視人如草木誰復¶為用哉且員外試官無俸
禄之資無管攝之柄無見敬之貴無免¶役之優唯假空
名以籠浮俗俗所以若存若亡而未甚厭棄者徒¶以上
之所惜爾今陛下若又輕用之以為無損於事人悟斯
㫖復¶何賴焉後之立功曷用為賞陛下若欲賞之以職
事則官員有限¶而勲閥無窮固不勝其用矣陛下欲賞
之以貨財則人力已殚而¶帑藏皆匱固不充其費矣既
未有實利以敦勸乂不重虚名而濫¶施人無藉焉何以
<pb:KR4h0024_WYG_029-26b>
為國且植𤓰樹果多是野人貪者所資惟在衣¶食假以
冗號亦奚用為必欲使之歡欣不如厚賞錢帛人不失
利¶國不失權各得所宜兩全其寶何為不可固傷大猷
願留睿思少¶賜詳度¶
　
　
　
　唐文粹巻二十九

<pb:KR4h0024_WYG_030-1a>
欽定四庫全書
　唐文粹卷<md:KR4h0024_SBCK_030-1a>¶三十上¶
　　　　　　　　　　　　　宋　姚鉉　編¶
　
