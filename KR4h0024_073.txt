# -*- mode: mandoku-view -*-
#+TITLE: 唐文粹
#+DATE: 2015-09-23 10:32:05
#+PROPERTY: JUAN 73


七十三¶
　　　　　　　　　　　　　宋　姚鉉　編¶
　　記丙(述附㧾一/十二首)¶
　　　府署¶
　　　　鄆州刺史㕔壁記(馬揔/)¶
　　　　湖州刺史㕔壁記(顧况/)¶
　　　　吉州刺史㕔壁記(皇甫湜/)
<pb:KR4h0024_WYG_073-1b>
　　　　道州刺史㕔壁記(元結/)¶
　　　　道州刺史㕔後記(吕温/)¶
　　　　濠州刺史劉公善政述(附子駿/¶盧)
　　　　池州重建大㕔記(竇潏/)¶
　　　　淮南節度行軍司馬㕔壁記(李翰/)¶
　　　　徐濠泗三州節度掌書記㕔壁記(韓愈/)¶
　　　　江州司馬㕔壁記(白居易/)<md:KR4h0024_SBCK_073-1b>¶　　　　吉州廬陵縣令㕔壁記(皇甫湜/)
<pb:KR4h0024_WYG_073-2a>
　　　　同州韓城縣西尉㕔壁記(歐陽詹/)¶
　　鄆州刺史㕔壁記　　　　　　馬　揔¶
唐受天修命用古道理仁覆徳載與二侔大𢎞煦丕冐
與三並曜¶繼明嗣睿萬葉其始于十一聖聖謨熈載千
祀其初于十四嵗嵗¶二月丁巳平巨寇復齊魯地三月
己丑乃命臣揔授節分閫撫安¶餘衆且理于鄆而觀察
曹濮故荷皇澤來濯汙俗人既沐浴咸以¶絜清物無天
傷各遂性命不化化不楙楙感聖徳也豈待守臣施¶諸
<pb:KR4h0024_WYG_073-2b>
政術而革訛止謬乎于以見周公太公之遺風仲尼之
禮教有¶所不泯者焉何以言之先是元兇事猶未順惟
此邦衆尚或率從¶及顯逆謀多不為用其所寵任皆亡
命之徒與皂𨽻耳故義聲一¶呼厥衆咸應乃知斯人可
與為順不可與為逆此其明驗歟夫州¶郡㕔事之有壁
記雖非古制而行之已久其所紀者不唯備遷移¶書名
氏將以彰善識惡而勸戒存焉其土風物宜前政往績
不俟<md:KR4h0024_SBCK_073-2a>¶咨耆訪老案籍索圖一升斯堂皆可辨諭原兹邦
<pb:KR4h0024_WYG_073-3a>
域其來逺矣曰¶太昊之墟曰魯之須句曰漢之東平曰今
之鄆州其地一也武徳¶中為總管府亦為都督府而蔣
曹戴濮兖五州𨽻焉貞觀初廢府¶復為州八年始自鄆
城移於是就髙爽也自逆帥攘據罔率訓典¶改易昇降
名稱溷淆葢無取焉今以平寇之初魏博田公奉詔權¶
兼勾當則位伺正牧宜書為首亦春秋始魯隱公賢之
也其國初¶已來刺史名氏及遷改之次既遭蔑棄難以
究詳訪諸史官異日¶備于東壁時聖厯元和紀號已亥直
<pb:KR4h0024_WYG_073-3b>
嵗十二月己卯檢校禮部尚¶書兼鄆州刺史御史大夫
馬總記¶
　　湖州刺史㕔壁記　　　　　　　顧　況¶
江表大郡吳興為一夏屬揚州秦屬㑹稽漢屬吳郡吳
為吳興郡¶其野星紀其藪具區其貢橘柚纎縞茶紵其
英靈所誕山澤所通¶舟車所㑹物土所産雄於楚越雖
臨淄之富不若也其冠簮之盛¶漢晉已來敵天下三分
之一其刺史㳂革不同或稱太守或稱内<md:KR4h0024_SBCK_073-2b>¶史或稱都督
<pb:KR4h0024_WYG_073-4a>
他州或否如魯史晉乘侯牧一也其鴻名大徳在晉¶則
顧府君秘秘子衆陸玩陸納謝安謝萬王羲之坦之獻
之在宋¶則謝莊張永禇彦回在齊則王僧䖍在梁則栁
惲張謖在陳則吳¶明徹在隋則李徳林國朝則周擇從
令聞也顔魯公忠烈也袁給¶事高讜正也劉員外全白
文翰也洎于頔大夫作塘貯水溉田三¶千頃今使君辭
也唐景皇帝七代之孫先公尚書先公大夫弈葉¶之勲
有功於民公實嗣之孔悝銘鼎天下重器天王襃拔于
<pb:KR4h0024_WYG_073-4b>
公襄¶陽節度李公陟當道觀察統諸道鹽鐵轉運二牧
既陟惟公盤桓¶鴻鵠不飛飛即摩漢其逋者復其危者
安其憂者泰所謂善緝於¶是拓郛耰萊就便除害政之
餘力作消暑樓於南端復亭署於白¶蘋洲聿興廢土光
明敞豁湧出谿谷其舊記吏部李侍郎紓撰其¶圖經竟
陵陸鴻漸撰使君命況總兩家之説俶落晉宋訖于我
唐¶凡一百九十七人及歴代良二千石儀形略也鋪張
屋壁設作存¶勸竦神告民春秋不朽之義也貞元十有
<pb:KR4h0024_WYG_073-5a>
五年十二月哉生魄華<md:KR4h0024_SBCK_073-3a>¶陽山顧況述¶
　　吉州刺史㕔壁記　　　　　　皇甫湜¶
自江而南吉為富州民朋吏嚚分土艱政葢以近嵗適
兹不幸紹¶繼無狀大官以降為者羞薄而不省務子弟
以資授者侵欲而不¶顧法州遂瘡痍御史中丞張公歴
刺縉雲尋陽用清白端正之治¶詔書寵襃賜以金紫移
莅于吉下車之初視簿書簿書棼如絲視¶胥吏胥吏
沸如麋召誥其官皆眊然如酲登進其民皆&KR1170;然而疲
<pb:KR4h0024_WYG_073-5b>
公噫眙良久於是大新其典為之開之以修省簡便鍵
之以勤彊¶練密凡事從宜處約以躬率之省費一倍法
防既周銖兩之姦無¶所容墨俗斯息單民得職威令神
行惠利川流未及再朞庶富而¶教至於無事百姓扶老
提穉載路而歌曰昔吏&KR1138;&KR1138;今更簷簷公¶能馭之鈆亦
為銛跖亦為亷始紲而苦終優以恬昔民嗷嗷今民¶咍
咍公能撫之鰥寡有怡流亡既來傜税先具汚茨盡開
嚮覆官¶倉倉無斗粮公來幾時積粟埋梁嚮閲官庫庫
<pb:KR4h0024_WYG_073-6a>
無尺繒公來幾時<md:KR4h0024_SBCK_073-3b>¶山積層層瑞露溶溶降味公松瑞蓮
猗猗合蔕公池公有異政神¶之祚之民歌路陲兾聞京
師天子明聖恩光逺而於是掾吏將卒¶趨伏固請願書
于公堂之北壁夫堂壁有記本以志善悛惡名氏¶遷次
末也矧東西之舊則備今用絶編以首能為政埀為後
式¶
　　道州刺史㕔壁記　　　　　　元　結¶
天下太平方千里之内生植齒類刺史能存亡休戚之
<pb:KR4h0024_WYG_073-6b>
天下兵興¶方千里之内能保黎庶能攘患難在刺史耳
凡刺史若無文武才¶略若不清亷肅下若不明惠公直
則一州生類皆受其害於戲自¶至此州見井邑邱墟生
民幾盡試問其故不覺涕下前政刺史或¶有貪猥惛弱
不分是非但以衣服飲食為事數年之間蒼生䝉以¶私
欲侵奪兼之公家驅迫非姦惡彊富殆無存者問之耆
老前後¶刺史能恤養貧弱専守法令有徐公履道李公
廙而已徧問諸公¶善或不及徐李二公惡有不堪説者
<pb:KR4h0024_WYG_073-7a>
故為此記與刺史作戒自有¶州已來諸公改授遷絀年
月則舊記存焉<md:KR4h0024_SBCK_073-4a>¶　　道州刺史㕔後記　　　　　　吕　温¶
壁記非古也若冠绶命秩之差則有格令在山川風物
之辨則有¶圖牒在所以為之記者豈不欲述理道列賢
不肖以訓于後庶中¶人已上得化其心焉代之作者率
異於是或誇學名數或務攻為¶文居官而自記者則媚
已不居其官而代人記者則媚人春秋之¶㫖葢委地矣
<pb:KR4h0024_WYG_073-7b>
賢二千石河南元結字次山自作道州刺史㕔記既¶彰
善而不黨亦指惡而不誣直舉胷臆用為鑒戒昭昭吏
師長在¶屋壁後之貪虐放肆以生人為戱者獨不愧於
心乎予自㓜時讀¶古循吏傳慕其為人以為士大夫立
名於代無以髙此前年冬由¶尚書刑部郎中出為此州
雖履劇自課而未能逮其意也往刺史¶有許子良者輙
移元次山記於北牖下而以其文代之後亦有時¶號君
子之清者莅此孰視焉而莫之改豈是非之際如是其
<pb:KR4h0024_WYG_073-8a>
難乎予也魯安知¶乎他即命圬而書之俾復其舊且為
後記以廣次山之志云¶
　　濠州刺史劉公善政述　　　　盧子駿<md:KR4h0024_SBCK_073-4b>¶客有自濠梁來者余訊之曰濠梁之政何如客曰今刺
史彭城劉¶公始受命至徐方與亷使約曰詔條節度團
練兵鎮巡内州者悉¶以𨽻州今濠州未如詔條請如詔
條亷使多稱軍須卒迫徴科若¶干不如期以軍法從事
皆兩税勅額外也自今請非詔勅不徴亷¶使曰諾濠州
<pb:KR4h0024_WYG_073-8b>
毎年率供武寧軍將士糧一十萬石斗取耗一升送¶亷
使州自取一升給他費吏因縁而姦盜則三倍矣自今
請准倉¶部式外不入亷使曰諾劉公至止堅守不渝由
是州無他門賦無¶横斂人一知教熈熈然如登春臺矣
濠在戰國時為楚地天文記¶今在牛斗分野楚俗好巫
而信鬼死者其親戚不敢穿斸事葬相¶傳逆小屋號曰
殯宫焉雖在城郭而為之有土木隳蠹棺櫬巋然¶者有
棺櫬分坼骸骨縱横者不獨庶人而士大夫之家有焉
<pb:KR4h0024_WYG_073-9a>
劉公¶惻然曰非禮也吾忍不導之邪下令曰某月有限
限畢其家不闕¶地葬者笞二十鰥寡惸獨力不任者絶
嗣無主傍無近親者則又¶以俸錢為營之訖事人無犯
令野無殯宫焉盧子曰異乎哉劉公<md:KR4h0024_SBCK_073-5a>¶今日能以禮導邦
人且夫葬者藏也欲人之不得見也奈何宿昔¶濠之人
不藏其父子昆弟邪又曰生事之以禮死葬之以禮奈
何¶宿昔濠之人不以禮葬其父子昆弟邪又曰延陵季
子葬其子仲¶尼觀之曰其坎深不至於泉其斂以時服
<pb:KR4h0024_WYG_073-9b>
奈何宿昔濠之人䘮其¶父子昆弟不葬子於土中邪又
曰魂氣歸于天形魄歸于地奈何¶宿昔濠之人不歸其
父子昆弟之形魄于地邪劉公教生者以禮示¶之日月信
也恤死者以仁除其暴露義也合此而智以成之難乎¶
哉余耳得客之言不浹旬適至濠上自覩其事秉筆者
不載余懼¶夫識者譏焉劉公治郡嘉績長美詳舉則繁
也亦取大遺小之義¶耳其書以備太史氏采録焉¶
　　池州重建大㕔壁記　　　　　　竇　潏
<pb:KR4h0024_WYG_073-10a>
甿巢虐池之二年潏自平原郡得此郡其始至也無屋
宇城壁之¶事無市井人物之類瓦骼凹亞相甃雜視一
之月撿訪鄉籍二之¶月完聚瘡痍三四月後病者起亡者
歸瓦者投骼者揜明年春夏<md:KR4h0024_SBCK_073-5b>¶熟冬熟其歸者起者有風
雨之備而江盗未息天租無寄故郡人¶有廨宇城壁之
請既城壁焉則人得以避寇既廨署焉則物得以¶營帑
鼓角器械㕔堂簷廡自濠壍周于四隅其間合建置者
一無¶所闕木端鐵横分别出入於戲自永泰至乾符戊
<pb:KR4h0024_WYG_073-10b>
戌嵗是城也以¶李僕射為祖自乾符至于中和癸卯嵗
是城也潏不敢讓勞其基¶趾始末存韓刺史裴晉公語
中鑾輿幸蜀之四年冬是年王師始¶克宫闕記¶
　　淮南節度行軍司馬㕔壁記　　　李　翰¶
司馬葢𤣥武之官號周官大司馬掌王之六軍將皆命
卿諸侯大¶國三軍次國二軍小國一軍將亦命卿軍有
司馬見于古矣周衰¶惟晉秉禮尊主屢因大蒐以正三
軍鄢鞍之役韓厥為司馬雞澤¶之㑹魏絳為司馬絳將
<pb:KR4h0024_WYG_073-11a>
新軍張老代之葢今之行軍司馬出於周¶制矣秦罷侯
鑠天下之兵列郡不復有軍軍司馬繇此廢矣漢制¶將
軍不常置四夷背誕則命將征之趙充國以軍司馬從
貳師班<md:KR4h0024_SBCK_073-6a>¶超以軍司馬從竇固討虜皆其職也自魏至周
南北分王建置不¶同時方戰爭衆軍恒設凢將軍杖節
鎮仍開府者以將軍開府居¶刺史者皆有其官隨將廢
置隋開皇混一天下省罷衆軍司馬之¶官不専武事廢
為州吏員矣國家修唐虞大同之化庭周漢不賔¶之俗
<pb:KR4h0024_WYG_073-11b>
邉雖有防示不久設軍出於内謂之將鎮於外謂之使
佐其¶職者謂之行軍司馬行軍司馬之職弼戎政掌武
事居常習蒐狩¶之禮有役申戰陣之法凡軍之攻戰之
備列于器械者辨其賢良¶凡軍之材食之用頒于卒乘
者均其賜予合其軍書契之要比其¶軍符籍之伍賞罸
得議號令得聞三軍以之聲氣行之哉雖主武¶葢文之
職也舊制朱衣銅印墨綬開元故事多選臺郎為之淮
南¶節度行軍司馬尚書户部郎中兼侍御史王公以經
<pb:KR4h0024_WYG_073-12a>
邦緯俗之才¶佐淮夷方面之寄敦詩閲禮之學當節府
大賢之舉政協乎邦要¶慮通乎事㣲奉中權之旗鼓戒
羣帥之鐃鐲師律既和軍容丕肅¶淮南之府有功宣王
室身佩侯印將門良家藩國貴種以禮綏之<md:KR4h0024_SBCK_073-6b>¶則恭淮南
之衆有吳楚銳士燕韓勁卒竒材劒客猨臂虬鬚以恩¶
撫之則順淮南之地提封千里徴令百役税以足食賦
以足兵以¶寛征之則安淮南之衝南走閩越北通幽朔
闗梁不閉朝聘相望¶以歡交之則固自韋公統戎旅王
<pb:KR4h0024_WYG_073-12b>
公翼戎行威加於大則將不驕¶惠及於細則卒不惰減
役輕斂則人不困待賔省禮則境不危堂¶堂然混一體
以為力雄雄然鼓衆心以為氣封疆之外隠如敵國¶封
疆之内不知有軍古人云懸勢於上而下自定置器於
平而物¶自安者葢用是也兹所謂銷患於未形制危於
未萌伐謀之功大¶於積甲山齊攻心之術强於虎賁百
萬彼善師不陣未戰先勝卻¶軍於談笑之際折衝於樽
爼之間今古一時也夫舉善人以行其¶教大則四海服
<pb:KR4h0024_WYG_073-13a>
小則邦國寧舜舉臯陶蠻夷率職帝王之事也秦¶任百
里奚巴戎致貢諸侯之舉也國僑為政乃子皮之功晉
侯勤¶王信魏絳之力任賢用善合契同徳盛府有焉翰
獲庇於有禮之¶俗遂安於無虞之境書績示後豈待命
乎揚州本大都督府親去<md:KR4h0024_SBCK_073-7a>¶居中長史理人有府號而無
兵甲至徳初羯胡難作始以長史為¶節度而有行軍司
馬古者敬其事則命以始乃自初置列之于壁¶云大厯
五祀夏五月丁丑記
<pb:KR4h0024_WYG_073-13b>
　　徐泗濠三州節度掌書記㕔石記
　　　　　　　　　　　　　　　韓　愈¶
書記之任亦難矣元戎總齊三軍之事統理所部之甿
以鎮定邦¶國贊天子施教化而又外以與賔客四鄰交
其朝覲聘問慰薦祭¶祀祈祝之文與所部之政下三軍
之號令升黜凡文辭之事皆出¶書記非閎辯通敏兼人
之才莫宜居之然皆元戎自辟然後命於¶天子苟其帥
之不文則其所辟或不當亦其理宜也南陽公自御¶史
<pb:KR4h0024_WYG_073-14a>
大夫為豪夀廬三州觀察使授節移鎮徐州歴十二年而
掌記者¶凡三人其一人曰髙陽許孟容入仕于王朝今
為尚書禮部郎中¶其一人曰京兆杜兼今為尚書禮部
員外郎觀察判官其一人曰¶隴西李博自前鄉貢進士
授祕書省校書郎今方為之南陽公文章¶稱天下其所辟
實所謂閎辯通敏兼人之材者也後之人苟未知<md:KR4h0024_SBCK_073-7b>¶南陽
公之文章吾請觀於三君子苟未知三君子之文章吾
請觀¶於南陽公可知矣蔚乎其相扶炳乎其相輝志同
<pb:KR4h0024_WYG_073-14b>
而氣合魚川泳¶而鳥雲飛也愈樂是賔主之相得也故
請刻石以紀而陷置于壁¶間來者得以觀覽焉¶
　　江州司馬㕔記　　　　　　　　白居易¶
自武徳以來庶官以便宜制事大攝小重侵輕郡守之
職總於諸¶侯帥郡佐之職移於部從事故自五大都督
府至於上中下郡司¶馬之事盡去唯員與俸在凡内外
文武官左遷右移者逓居之凡¶執役事上與給事於省
寺軍府者遥署之凡仕久資髙耄昏軟弱¶不任事而時
<pb:KR4h0024_WYG_073-15a>
不忍棄者實莅之莅之者進不課其能退不殿其不¶能
才不才一也若有人蓄器貯用急於兼濟者居之雖一
日不樂¶若有人養志忘名安於獨善者處之雖終身無
悶官不官繫乎時¶也適不適在乎人也江州左匡廬右
江湖土髙氣清富有佳境别¶吏守土臣不可逺觀㳺羣
吏執事官不敢自暇佚惟司馬綽(闕/)可<md:KR4h0024_SBCK_073-8a>¶從容於山水詩
酒間由是郡南樓山北樓水湓亭百花亭風篁石¶巖瀑
布廬宫源潭洞東西二林寺泉石松雪司馬盡有之矣
<pb:KR4h0024_WYG_073-15b>
苟有¶志於吏隱者捨此官何求焉按唐典上州司馬秩
五品嵗廩數百¶石月俸六七萬官足以庇身食足以給
家州民康非司馬功郡政¶壞非司馬罪無言責無事憂
噫為國謀則尸素之尤蠧者為身謀¶則禄仕之優穏者
余佐是郡行四年矣其心休休如一日二日何¶哉識時
知命而已又安知後之司馬不有與吾同志者乎因書
所¶得以告來者時元和十三年七月八日題記¶
　　吉州廬陵縣令㕔壁記　　　　皇甫湜
<pb:KR4h0024_WYG_073-16a>
在易之爻二與四同功其善不同二多譽四多懼四之
多懼以近¶君也今州之近縣當刺史理所其難為與支縣相
百宜矣哉盧陵¶户餘二萬有地三百餘里駢山貫江扼
嶺之衝材竹鐵石之贍殖¶苞篚韗緝之富聚土沃多稼
㪚粒荆揚故官人率以貪敗令日兩¶趨州衙退祇承録
判將校事之紛錯率相闗臨煩言易生凡事難<md:KR4h0024_SBCK_073-8b>¶専故愈
不理近年百姓創罷徴賦發斷其人益訛與處險易以
亡¶匿尤輕犯禁夫以不専之理理益訛之俗承積弊之
<pb:KR4h0024_WYG_073-16b>
餘雖使冉季¶復將不能也今清河張君儇為之理適得
良二千石俾顓其政而¶展其材居未再稔最於一郡張
恂恂以奉上煦煦以字民剸繁决¶劇以通敏彈豪糾黠
以沈斷清白之操較然絶類便安之謡流而¶逺聞宜舉
其卓卓以敦沮勸縣之故習令將之邑佐發斂盛粻也¶
緡具車航千里迎拜君以讓卻之單航赴官則吏皆亷
縣之故習¶令始至取官羨物益備器用團卿次役以供
芻粟君以法喻之一¶切禁絶則民知恥布其大信推以
<pb:KR4h0024_WYG_073-17a>
至誠促嚴吏家慰懋民户故秋¶夏之税先期而集宥過
以容不逮奬能以勸不修為魁而萃頑者¶取一以警百
故政刑之簡朞月而治以俸錢葬枯而恩浹以家飲¶救
渴而澤周萼合兄弟之析居者而民以養&KR0874;復老弱之
流庸者¶而彊以實和氣潛通連嵗大穰廷内閑閑似密
與蒲余既堙厄斥¶置於此始來而𢎞農楊君敬之具為
余話君美談既接益久得實<md:KR4h0024_SBCK_073-9a>¶其聞乃刻山石鑱㕔壁盛
之以觀永久
<pb:KR4h0024_WYG_073-17b>
　　同州韓城縣西尉㕔壁記　　　歐陽詹¶
説文曰尉畏也亦慰也主也故字從尸示寸寸者寸量
禮度以敬¶上示者示陳教令以諭下尸者典職司以居
位敬上所謂畏諭下¶所謂慰居位所謂主全兹三者以
涖王爵則仕義周是以古之人¶嘉用尉字為官號陶唐
有太尉周有軍尉秦亦有太尉東南尉洎¶漢則復命縣
掾曰尉是以名至于我唐無或易所命善也我唐極¶天
啟宇窮地闢土列縣出于五千分為七等第一曰赤次
<pb:KR4h0024_WYG_073-18a>
赤曰畿¶次畿曰望次望曰緊次緊曰上次上曰中次中
曰下赤縣僅二十¶萬年為之最畿縣僅于百渭南為之
最望縣出于百鄭縣為之最¶緊出于百夏陽為之最上
縣僅三百韓城為之最上之最次于緊¶之最非最之緊
無與焉緊之最次于望之最非最之望無與焉望¶之最
次于畿之最非最之畿無與焉畿之最次于赤之最非
最之¶赤無與焉最之縣長於餘縣如麟鳯五靈之長於
羣靈也數長不<md:KR4h0024_SBCK_073-9b>¶數類則韓城之稱與萬年渭南鄭縣夏
<pb:KR4h0024_WYG_073-18b>
陽并自緊而上簿尉皆再¶命三命已往而授資歴至之而
至也上縣而下則自解褐授韓城¶既上縣之最簿尉解
褐之貴者唯三員伺其闕非年年之有或一¶員之闕天
下皆知之曰某人某人授韓城尉是其人則頌非其人¶
則誹雖一命之官其人尚也如此則主司慎擇才地精
美縣亦有¶六曹尉二人一判功户倉其署曰東㕔一判
兵法士其署曰西㕔¶兹㕔兵法士之㕔也根之州則司
兵司法司士盡在形之國即兵¶部刑部工部盡在兵主
<pb:KR4h0024_WYG_073-19a>
武法主刑工主士今武未大成務尚繁刑¶未大措獄
尚生工與人興無時休州縣司或雙曹六人分其職國¶
則部屬寮八九十人分其職一人理六十人之理雖小
大有異而¶揆緒不殊其緒不殊其官官不易能至於易
者則人無敢易之人¶無敢易之則國必重之國重之則
踐洪鈞大柄所由乎此也貞元¶十五年春余友人滎陽
鄭伯義授焉鄭自上累葉聲名為天下聞¶鄭以明經登
科又三舉進士屈於命辭學亦流輩推内行第一其<md:KR4h0024_SBCK_073-10a>¶受
<pb:KR4h0024_WYG_073-19b>
命之年五月余詣焉十月又詣焉見東㕔有記西㕔無
記因請¶書示本㕔姓氏序于左其或先于鄭芳馨猶存
者亦得之至(闕/)¶鄭皆繫若譜土壤廣狹物産有無尉非
得主不敢僣序十月十五¶日記¶
　
　
　
　唐文粹巻七十三<md:KR4h0024_SBCK_073-10b>¶<md:KR4h0024_SBCK_074-1a>¶
<pb:KR4h0024_WYG_074-1a>
欽定四庫全書
　唐文粹巻七十四¶
　　　　　　　　　　　　　宋　姚鉉　編¶
　
