# -*- mode: mandoku-view -*-
#+TITLE: 唐文粹
#+DATE: 2015-09-23 10:32:09
#+PROPERTY: JUAN 87


壽百歲七十者稀某今四十有加矣更三十年於此
是一生不覩¶髙衢逺途矣况先三十年孰知存亡哉其
<pb:KR4h0024_WYG_087-9b>
或素蓄當在重泉之下¶矣忖已方人所以知百行修萬
事精内叩濳鳴外聼无聲非不願¶用而人不用非不願
旌而人不旌雖和平之代至老至死者十有¶十百有百
千有千也嗚呼今之髙懸爵禄廣設名位實待乎德行¶
與乎能事也德行也者孝悌也忠信也不可於公堂斯
須而得試¶也須漸乎父母昆弟之言㳂乎州閭鄉曲之
譽某逺人也父母昆弟在萬里之外州閭鄉曲在三江
之南孝悌¶之言无由漸朝廷之耳忠信之譽莫得通闕
<pb:KR4h0024_WYG_087-10a>
下之聞也能事也者¶秉持也應奉也不可虛處無任而
得呈也須形乎政令裁制之庸¶著乎役藝使才之致某
冗官也政令裁製一月兩衙之謂役藝使¶才二奠陪行
而已秉持之庸不可形考課之目應奉之致是亦絶著¶
選能之見也縱有顔閔之德㳺夏之學宰我之政夫子
之文章止¶於是也但父母昆弟自相知州里鄉曲自相
許於海隅嶺徼其奈¶拳拳之身何夫大田斯穫而有遺
秉則滯穂也萬秉稀一萬穗稀<md:KR4h0024_SBCK_087-5a>¶一某豈遂當其一乎且
<pb:KR4h0024_WYG_087-10b>
天地也命之翅必與之羽翮副其巨細使¶得飛也命之
足必與之蹄蹠稱其短長使得行也若命之翅而不¶與
之羽翮與之而巨細不相副飛則墜若命之足而不與
之蹄蹠¶與之而短長不相稱行必顛命適遺之墜與適
遺之顛則如無命¶無與也其庸愚不知造物之㫖者視
之則不之怪其明賢深探理¶源者其謂天地何且邦國
也勸人以德行用錫之爵禄必契其分¶量使得行道也
聳人以能事用錫之名位必權其輕重使得榮身¶也若
<pb:KR4h0024_WYG_087-11a>
勸以德行而不錫之爵禄錫之而分量不相契道則屈
聳以¶能事而不錫之名位錫之而輕重不相權身則辱
勸適遺之屈聳¶適遺之辱則如無勸無聳也其庸愚不
知政化之㫖者視之則不¶之怪其明賢深探理體者其
謂邦國何某代居閩至于吳則絶同鄉¶之人矣自吳至
于楚則絶同方之人矣過宋由鄭踰周到秦朝無¶一命
之親路無迴眸之舊猶孤根寄不食之田也人人耘耨
所不¶及家家漑灌所不霑其灌乃條枚成乃華實者上
<pb:KR4h0024_WYG_087-11b>
天至仁之膏澤<md:KR4h0024_SBCK_087-5b>¶厚地无私之陽春乎相公為上天之霖
雨佐厚地之發生也何以¶處某焉夫舉善不遺於㣲陋
用能必盡其材器真宰相之任也自¶唐及虞有其人自
夏及商有其人自周及秦有其人自漢而降无¶代无之
洎國朝歴歴可數也相公能以某為手下濫觴乎似善
斯¶升真善以至似能斯㧞真能以來古人行此天下歸
仁也相公行¶之哉行之哉今則猶古算度途逺倉皇造
次某惶恐再拜
<pb:KR4h0024_WYG_087-12a>
　　上宰相三書　　　　　　　　韓　愈¶
正月二十七日前鄉貢進士韓愈謹伏光範門下再拜
獻書相公¶閣下詩之序曰菁菁者莪樂育材也君子能
長育人材則天下喜¶樂之矣其詩曰菁菁者莪在彼中
阿既見君子樂且有儀説者曰¶菁菁者盛也莪㣲草也
阿大陵也言君子之長育人材若大陵之¶長育㣲草能
使之菁菁然盛也既見君子樂且有儀云者天下美¶之
之辭也其三章曰既見君子錫我百朋説者曰多之之
<pb:KR4h0024_WYG_087-12b>
辭也言¶君子既長育人才又當爵命以賜之厚禄以寵
貴之云爾其卒章<md:KR4h0024_SBCK_087-6a>¶曰汎汎楊舟載沉載浮既見君子我
心則休説者曰載者載也沉¶浮者物也言君子之於人
才無所不取若舟之於物浮沉皆載之¶云爾既見君子
我心則休云者言若此則天下之心美之也君子¶之於
人也既長育之又當爵命寵貴之而於其才無所遺焉
孟子¶曰君子有三樂王天下不與存焉其一曰樂得天
下之英才而教¶育之此皆聖人賢士之所極言至論古
<pb:KR4h0024_WYG_087-13a>
今之所宜法者也然則孰¶能教育天下之才將非吾君
與吾相乎幸今天下無事小大之官¶各守其職錢榖甲
兵之問不至於廟堂論道經邦之暇捨此宜無¶大者焉
今有人生二十八年矣名不著於農工商賈之版其業
則¶讀書著文歌頌堯舜之道雞鳴而起孜孜焉亦不為
利其所讀皆¶聖人之書楊墨釋老之學無所入於其心
其所著皆約六經之㫖¶而成文抑邪與正辨時俗之所
惑居窮約亦時有感激怨懟竒怪¶之辭以求知於天下
<pb:KR4h0024_WYG_087-13b>
亦不悖於教化妖滛諛佞譸張之説無所出¶於其中四
舉於禮部乃一得三選於吏部卒無成九品之位其可<md:KR4h0024_SBCK_087-6b>¶望一畝之宅其可懐遑遑乎四海無所歸恤恤乎飢不
得食寒不¶得衣濱於死而益固得其所者争笑之忽將
棄其舊而新是圖求¶老農老圃而為師悼本志之變化
中夜涕泗交頥雖不足當詩人¶孟子之謂抑長育之使
成才其亦可矣教育之使成才其亦可矣¶抑乂聞古之
君子相其君也一夫不獲其所若已推而内之溝中¶今
<pb:KR4h0024_WYG_087-14a>
有人生七年而學聖人之道以修其身積二十年不得
已一朝¶而毁之是亦不獲其所矣伏念今有仁人在上
位若不徃告之而¶遂行是果於自棄而不以古之君子
之道待吾相也其可乎寧徃¶告焉若不得志則命也其
亦行矣洪範曰凡厥庶民有猷有為有¶守汝則念之弗
協于極弗罹于咎皇則受之而康而色曰予攸好¶德汝
則錫之福是皆與善之辭也抑又聞古之人有自進者
而君¶子不逆之矣曰予攸好德汝則錫之福之謂也抑
<pb:KR4h0024_WYG_087-14b>
又聞上之設官¶制禄必求其人而授之者非茍慕其才
而富貴其身也蓋將用其¶能理不能用其明理不明者
耳下之修已立誠必求其位而居之<md:KR4h0024_SBCK_087-7a>¶者非茍役於利而
榮於名也蓋將推已之所餘以濟其不足者耳¶然則上
之於求人下之於求位交相求而一其致焉耳茍以是
而¶為心則上之道不必難其下下之道不必難其上可
舉而舉焉不¶必讓於其自舉也可進而進焉不必亷於
其自進也抑又聞之上¶之化下得其道其勸賞不必徧
<pb:KR4h0024_WYG_087-15a>
加乎天下而天下從焉因人之所¶欲為而遂推之之謂
矣今天下不由吏部而仕進者幾希矣主上¶感傷山林
之士有遺逸者屢詔内外之臣旁求儒士于四海而其¶
至者蓋闕焉豈其無人乎哉亦見國家之不以非常之
道禮之而¶不來耳彼之處隐就閒者亦人耳其耳目鼻
口之所欲其心之所¶樂其體之所安豈有異於人乎哉
今所以惡衣食窮體膚麋鹿之¶與處猨狖之與居固自
以其身不能與時俗順俯仰故甘心自絶¶而不悔焉而
<pb:KR4h0024_WYG_087-15b>
方聞國家之仕進者必舉於州縣然後升於禮部吏¶部
試之以繡繢雕琢之文考之以聲勢之逆順章句之長
短中其¶程式者然後得從下士之列雖有化俗之方安
邊之畫不繇是而<md:KR4h0024_SBCK_087-7b>¶稍進萬不有一得焉彼惟恐入山之
不深入林之不密其影響昧¶昧唯恐聞於人也今若聞
有以書進宰相而求仕者而宰相不辱¶焉而薦之於天
子而爵命之而布其書於四方枯槁沉溺魁閎寛¶通之
士必且洋洋焉動其心峩峩焉纓其冠于于焉而來矣
<pb:KR4h0024_WYG_087-16a>
此所¶謂勸賞不必徧加乎天下而天下從焉者也因人
之所欲為而遂¶推之之謂者也伏惟覽詩書孟子之所
指念育才錫福之所以考¶古之君子相其君之道而忘
自進自舉之罪思設官制禄之故以¶誘致山林逸遺之
士庶天下之行道知所歸焉小子不敢自揆其¶常所著
文輒採其可者若干首録在異巻辱賜觀焉干黷尊嚴
伏¶地待罪愈再拜¶
　　後十九日復上書
<pb:KR4h0024_WYG_087-16b>
二月十六日前鄉貢進士韓愈謹再拜言相公閣下上
書及所著¶文後待命凡十有九日不得命恐懼不敢遁
逃不知所為迺復敢¶自納於不測之誅以求畢其説而
請命於左右愈聞之蹈水火者<md:KR4h0024_SBCK_087-8a>¶之求免於人也不惟其
父兄子弟之慈愛然後呼而望之也將有¶介於其側者
雖其所憎惡茍不至乎欲其死者則將大其聲疾呼¶而
望其仁人之救也彼介於其側者聞其聲而見其事不
惟其父¶兄子弟之慈愛然後徃而全之也雖有所憎惡
<pb:KR4h0024_WYG_087-17a>
茍不至乎欲其死¶者則將狂奔盡氣濡手足燋毛髪救
之而不辭也若是者何哉其¶勢誠急而其情誠可悲也
愈之强學力行有年矣其愚不惟道之¶險夷行且不息
以蹈於窮餓之水火其旣危且亟矣大其聲而疾¶呼矣
閣下其亦聞而見之矣其將徃而全之歟抑將安而不
救之¶歟有來言於閣下者曰有觀溺於水而&KR0353;於火者
有可救之道而¶終莫之救也閣下且以為仁人乎哉不
然若愈者亦君子之所宜¶動心者也或謂愈曰子言則
<pb:KR4h0024_WYG_087-17b>
然矣宰相則知子矣如時不可何愈¶竊謂之不知言者
誠其才能不足當吾相之舉耳若所謂時者固¶在上位
者為之耳非天之所為也前五六年時宰相薦聞尚有
自¶布衣蒙抽擢者與今豈異時哉且今節度觀察使及
防禦營田諸<md:KR4h0024_SBCK_087-8b>¶小使等尚得自舉判官無間於已仕未仕
者况在宰相吾君所尊¶敬者而曰不可乎古之進人者
或取於盜或舉於管庫今布衣雖¶賤猶足以方於此情
隘辭蹙不知所裁亦惟少垂憐察焉愈再拜
<pb:KR4h0024_WYG_087-18a>
　　後二十九日復上書¶
三月十六日前鄉貢進士韓愈謹再拜言相公閣下愈
聞周公之¶為輔相其急於見賢也方一食三吐其哺方
一沐三握其髪當是¶時天下之賢才皆已舉用奸邪讒
佞欺負之徒皆已除去四海皆¶已無虞九夷八蠻之在
荒服之外者皆已賔貢天災時變昆蟲草¶木之妖皆已
銷息天下之所謂禮樂刑政教化之具皆已修理風¶俗
皆已敦厚動植之物風雨霜露之所霑被者皆已得宜
<pb:KR4h0024_WYG_087-18b>
休徴嘉¶瑞麟鳯龜龍之屬皆已備至而周公以聖人之
才慿叔父之親其¶所輔理承化之功又盡章章如是其
所求進見之士豈復有賢於¶周公者哉不惟不賢於周
公而已豈復有賢於時百執事者哉豈¶復有所計議能
補於周公之化者哉然而周公求之如此其急惟<md:KR4h0024_SBCK_087-9a>¶恐耳
目有所不聞見思慮有所未及以負成王託周公之意
以不¶得於天下之心如周公之心設使其時輔理承化
之功未盡章章¶如是而非聖人之才而無叔父之親則
<pb:KR4h0024_WYG_087-19a>
將不暇食與沐矣豈特吐¶哺握髪為勤而止哉惟其如
是故于今頌成王之德而稱周公之¶功不衰今閣下為
輔相亦近耳天下之賢才豈盡舉用奸邪讒佞¶欺負之
徒豈盡除去四海豈盡無虞九夷八蠻之在荒服之外
者¶豈盡賔貢天災時變昆蟲草木之妖豈盡銷息天下
之所謂禮樂¶刑政教化之具豈盡修理風俗豈盡敦厚
動植之物風雨霜露之¶所霑被者豈盡得宜休徴嘉瑞
麟鳯龜龍之屬豈盡備至其所求¶進見之士雖不足以
<pb:KR4h0024_WYG_087-19b>
希望盛德至比於百執事豈盡出其下哉其¶所稱説豈
盡無所補哉今雖不能如周公吐哺握髪亦宜引而進¶
之察其所以而去就之不宜黙黙而已也愈之待命四
十餘日矣¶書再上而志不得通足三及門而閽人辭焉
惟其昬愚不知逃遁¶故復有周公之説焉閣下其亦察
之古之士三月不仕則相弔故<md:KR4h0024_SBCK_087-9b>¶出疆必載質然所以重
於自進者以其於周不可則去之於魯於¶魯不可則去
之於齊於齊不可則去之宋之鄭之秦之楚也今天¶下
<pb:KR4h0024_WYG_087-20a>
一君四海一國捨平此則夷狄矣去父母之邦矣故士之
行道¶者不得於朝則山林而已矣山林者士之所獨善
自養而不憂天¶下者之所能安也如有憂天下之心則
不能矣故愈每自進而不¶知愧焉書亟上足數及門而
不知止焉寧獨如此而已惴惴焉惟¶恐不得出大賢之
門下是懼亦惟少垂察焉黷冒威尊惶恐無已¶愈再拜¶
　
　
<pb:KR4h0024_WYG_087-20b>
　
　
　
　
　
　
　
　唐文粹巻八十七<md:KR4h0024_SBCK_087-10a>¶<md:KR4h0024_SBCK_088-1a>¶
<pb:KR4h0024_WYG_088-1a>
欽定四庫全書
　唐文粹巻八十八¶
　　　　　　　　　　　　　宋　姚鉉　編¶
　
