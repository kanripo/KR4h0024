# -*- mode: mandoku-view -*-
#+TITLE: 唐文粹
#+DATE: 2015-09-23 10:32:13
#+PROPERTY: JUAN 102

¶
　　傳録紀事(摠一十二首/)¶
　　　録二¶
　　　　孫氏西齋録(孫樵/)
　　　　燕将録(杜牧/)¶
　　　紀事五
<pb:KR4h0024_WYG_100-1b>
　　　　書田将軍邊事(孫樵/)
　　　　段太尉逸事狀(栁宗元/)¶
　　　　拾甲子年事(羅隠/)
　　　　書何易于(孫樵/)¶
　　　　説石烈士(羅隠/)¶
　　　五紀五¶
　　　　象江太守(李商隠/)
　　　　華山尉
<pb:KR4h0024_WYG_100-2a>
　　　　齊魯二生
　　　　宜都内人¶
　　孫氏西齋録　　　　　　　　孫　樵¶
孫樵謂陸長源唐春秋乃編年雜録因掇其絜切峭獨
可以示懲<md:KR4h0024_SBCK_100-1b>¶勸者擲其叢冗秃屑不足以警訓者自為十
八通書號孫氏西齋¶録起髙祖之初武皇之終首廟號
以表元首日月以表事尚功力¶正刑名登崇善良蕩戮
兇囘有所鯁避則㣲文示譏無所顧慄則¶直書志慝所
<pb:KR4h0024_WYG_100-2b>
謂髙祖殺太子建成者何黜功狥愛譏失教也(太宗有/大¶功宜)
(嗣有天下髙祖不當立建成為太子至有六/月二十四日事故書曰髙祖殺太子建成)李勣立皇
后武氏¶者何忘諫贊慝懲廢命也(李勣為顧命大臣儻/堅諫不奪髙宗不敢)
(立武氏為后故書曰/李勣立皇后武¶氏)起王氏已廢之䰟上配天皇者何
登嫌黜冢不可謂順予懼後¶世疑於禘祼也(髙宗廢王/立武武乃)
(貞觀侍女何以昭穆故特以王后/配髙宗示天后有嫌於禘  祼)條髙¶后擅政之年下
繫中宗者何紫色閏位不可謂正予懼後世牽以¶稱臨
也(天后改元即真今悉以天后年號及行/事繫於中宗示女子不得改元有政也)崔察賊殺中
<pb:KR4h0024_WYG_100-3a>
書令¶裴(名犯武/宗廟諱)者何詭諛梯亂肇殺機也(裴為顧命大/臣屢白天后)
(歸政御史崔察廷詰曰裴若不¶有異謀何故使太后歸/政天后遂怒斬裴於都寧驛故書曰崔察賊殺中書令)
(裴/也)張守珪以安禄山叛者¶何貸刑咈教稔禍階也(禄山/乃張)
(守珪步将嘗犯令張曲江令守珪斬之守珪不從致/亂天下故書曰張¶守珪以安禄山叛者他皆放此)稱
天下殺者何罪暴天下示衆與殺也稱天子殺<md:KR4h0024_SBCK_100-2a>¶者何死
非其罪示衆不與殺也臣或不書卒者何不以直終去
卒¶以示貶也君或不書葬者何不以正終去葬以示譏
也懼怠去瑞¶示戒志濔尚德必書賤尸位則黜貴皆所
<pb:KR4h0024_WYG_100-3b>
以毆邪合正俾滙大義¶(則前所謂起王后配天皇條天/后年號行事繫于中宗之類)
操實寘例以示懲勸(則前所謂李勣立皇后武¶氏/張守珪以安禄山叛之類)嗚呼
宰相昇沈人於十數年間史官出没人於千¶百嵗後是
史官與宰相分挈死生權也為史官者不能抃忠骨於¶
枯墳臠諂䰟於下泉磨毫黷札叢閣飽帙豈國家任史官
意耶樵¶既序其略授其友髙錫望傳云¶
　　燕將録　　　　　　　　　　杜　牧¶
譚忠者絳人也祖瑶天寶末令内黄死燕寇忠豪健喜
<pb:KR4h0024_WYG_100-4a>
兵始去燕¶燕牧劉濟與二千人障白狼口(山名契/丹洛)後将
漁陽軍留范陽元和¶五年中黄門出禁兵伐趙魏牧田
季安令其徒曰師不跨河二十¶五年矣今一旦越魏伐
趙趙成虜魏亦虜矣計為之何其徒有超¶佐伍而言曰
願借騎五千以除君憂季安大呼曰壯哉兵决出<md:KR4h0024_SBCK_100-2b>¶或格
沮者斬忠其時為燕使魏知其謀乃入謂季安曰某之
謀是引¶天下之兵也何者往年王師取蜀取吳筭不失
一是相臣之謀今¶越魏伐趙不使耆臣宿将而専付中
<pb:KR4h0024_WYG_100-4b>
臣不輸天下之甲而多出秦¶甲君知誰為之謀此乃天子
自為之謀欲将夸服於臣下也今若¶師未叩趙而先碎
於魏是上之謀反不如下能不恥於天下乎¶既恥且
怒於是任智畫策仗猛将練精兵畢力再舉涉河鑑前
之¶敗必不越魏而伐趙校罪輕重必不先趙而後魏是
上不上下不¶下當魏而來也季安曰然則若之何忠曰
王師入魏君厚犒之於¶是悉甲壓境號曰伐趙則可隂遺
趙人書曰魏若伐趙則河北義¶士謂魏賣友魏若與趙
<pb:KR4h0024_WYG_100-5a>
則河南忠臣謂魏反君賣友反君之名魏¶不忍受執事
若能隂解陴障遺魏一城魏得持之奏㨗天子以為¶符
信此乃使魏北得以奉趙西得以為臣於趙有角尖之
耗於魏¶獲不世之利執事豈能無意於趙乎趙人脫不
拒君是魏霸基安¶矣季安曰善先生之來是天眷魏也
遂用忠之謀與趙隂計得其<md:KR4h0024_SBCK_100-3a>¶堂陽(縣名屬/冀州)忠歸燕謀欲
激燕伐趙㑹劉濟合諸将曰天子知我¶怨趙今命我伐
之趙亦必大備我伐與不伐孰利忠疾對曰天子¶終不
<pb:KR4h0024_WYG_100-5b>
使我伐趙趙亦不備燕劉濟怒曰爾何不直言濟以趙
叛命¶繫忠獄因使人視趙果不備燕後一日詔果來曰
燕南有趙北有¶胡胡猛趙孱不可捨胡而事趙也燕其
為予謹䕶北疆勿使予復¶有挂胡憂而得専心於趙此
亦燕之功也劉濟乃解獄召忠曰信如¶子斷矣何以知
之忠曰潞牧盧從史外親燕内實忌之外絶趙内¶實與
之此為趙畫曰燕以趙為障雖怨趙必不殘趙不必為
備一¶且視趙不敢抗燕二且使燕獲疑天子趙人既不
<pb:KR4h0024_WYG_100-6a>
備燕潞人則走¶告於天子曰燕厚怨趙今趙見伐而不
備燕是燕反與趙也此所¶以知天子終不使君伐趙趙
亦必不備燕劉濟曰今則奈何忠曰¶燕孕怨天下無不
知今天子伐趙君坐全燕之甲一人未濟易水¶此正使
潞人将燕賣恩於趙敗忠於上兩皆售也是燕貯忠義
之¶心卒染私趙之口不見德於趙人惡聲徒嘈嘈於天
下耳惟君熟<md:KR4h0024_SBCK_100-3b>¶思之劉濟曰吾知之矣乃下令軍中曰五
日畢出後者醢以殉濟¶乃自将士萬人南伐趙屠饒陽
<pb:KR4h0024_WYG_100-6b>
束鹿(二縣屬/深州)殺萬人暴卒於師濟¶子總襲職忠復用事
元和十四年春趙人獻城十二(德州管平原安陵長和/棣¶州管厭次河陽信蓨)
(平昌将陵/蒲臺渤海)冬誅齊三分其地忠因説總曰凡天地數窮¶
合必離離必合河北與天下相離六十年矣此亦數之
窮也必與¶天下復合且建中時朱泚搏天子狩畿甸李
希烈僭於梁王武俊¶稱趙朱滔稱冀田悦稱魏李納稱
齊郡國往往弄兵者低目而視¶當此之時可為危矣然
天下卒於無事自元和以來劉闢守蜀棧¶道劍閣自以
<pb:KR4h0024_WYG_100-7a>
為子孫世世之地然軍卒三萬數月見羈李錡横大¶江
撫石頭全吳之兵不得一戰反束縛帳下田季安守魏
盧從史¶守潞皆天下之精甲駕趙為騎鼎立相視可為
彊矣然從史繞壍¶五十里萬㦸自䕶身如大醉忽在轞車
季安死墳杵未收家為逐¶客蔡人被重葉之甲圓三石
之弦持九尺之刃突前跳後卒(子忽/反)¶如摶鶚一可枝百
累數萬人四嵗不北二三可為堅矣然夜半大<md:KR4h0024_SBCK_100-4a>¶雪忽失
其城齊人經地數千里倚㴾海牆泰山壍大河精甲數
<pb:KR4h0024_WYG_100-7b>
億¶鈐劎其阨可為安矣然兵折於潭趙(地名鄆西/六十里)首竿於
都市此皆君¶之自見亦非人力所能及盖上帝神兵下
來誅之耳今天子巨謀¶纎計必平章於大臣鋪樂張
獵未甞戴星徘徊顐玩之臣顔澀不¶展縮衣節口以賞
戰士此志豈須臾忘於天下哉今國兵駸駸北¶來趙人
已獻城十二助魏破齊惟燕未得一日之勞為子孫夀
後¶世豈能帖帖無事乎吾深為君憂之總泣且拜曰自
數月來未聞先¶生之言今也幸枉大教吾心定矣明年春
<pb:KR4h0024_WYG_100-8a>
劉總出燕卒於趙忠䕶¶總䘮來數日亦卒年六十四官
至御史大夫忠弟憲前范陽安次¶令持兄䘮歸葬於絳
常往來長安間元年孟春某遇於馮翊屬縣¶北徴中因
吐其兄之狀某因直書其事至於褒貶之間俟學春秋¶
者焉¶
　　書田将軍邊事　　　　　　　孫　樵¶
背臨卭南馳越二百里得嚴道郡實與沉黎越巂俱為
邊城迫於<md:KR4h0024_SBCK_100-4b>¶羣蠻田在賓将軍刺嚴道三年能條悉南蠻
<pb:KR4h0024_WYG_100-8b>
事謂樵言曰巴蜀西¶迫於戎南偪於蠻宜其有以制之
者當廣德建中之間西戎兩飲¶馬於岷江其衆如蟻前
鋒魁健皆擐五屬之甲持倍尋之㦸徐呼¶接步且戰且
進蜀兵遇鬬如值横堵羅戈如林發矢如蝱皆折刃¶吞
鏃不能斃一戎而況陷其陣乎然其戎兵踐吾地日深
而疫死¶者日衆即自度不能留亦輒引去故蜀人為之
語曰西戎尚可南¶蠻殘我自南康公鑿青谿道以和羣
蠻俾由蜀而貢又擇羣蠻子¶弟聚於錦城使習書筭業
<pb:KR4h0024_WYG_100-9a>
就輒去復以他繼如此垂五十年不絶¶其來則其學於
蜀者不啻千百故其國人皆能習知巴蜀士風山¶川要
害文皇帝三年南蠻果大入成都門四日而旋其所剽
掠自¶成都以南越巂以北八百里之間民畜為空加以
敗卒貧民持兵¶羣聚因縁劫殺官不能禁由是西蜀十
六州至今為病自是以來¶羣蠻甞有屠蜀之心居則息
畜聚粟動則練兵講戰而又俾其習¶於蜀者伺連帥之
間隙察兵賦之虛實或聞蜀之細民苦於重征<md:KR4h0024_SBCK_100-5a>¶且将啟
<pb:KR4h0024_WYG_100-9b>
之以幸非常(李丞相固言鎮西蜀時其有編民李權者/遣書通蠻言蜀無備可取狀邊城獲之按)
(閲得¶實遂棄市至今/或有踵其所為者)吾不知羣蠻此舉大劍以南為國
家所有乎且¶毎嵗發卒以戌南者皆成都頑民飽稻飫
豕十九如瓠雖知征鼓¶之數不習山川之險吾常伺其
來朔風正嚴緩步坦途日次一舍¶固以呵然汗矣而況
厯重阻即嚴程束甲而趨扶㦸而鬬耶加以¶為将者刻
薄以自入餽運者縱吏以䑕竊縣官當給帛則以踈而¶
易良當賑粟則以沙而叅粒(毎嵗當給帛主将輒先市/輕帛以易重帛然後散諸)
<pb:KR4h0024_WYG_100-10a>
(邊卒當給糧下吏必¶先盗其米然後/以沙補足數以給邊卒常以為怨)如此則邊卒将怨
望之不暇又惡能殊¶死而力戰乎此巴蜀所以為憂樵
曰誠如将軍言苟為國家計者¶孰若詔嚴道沉黎越巂
三城太守俾度其要害按其壁壘得自募¶卒以守之且
兵籍於郡則易為役卒出於邊則習其險而又各於¶其
部善相美地分卒為屯春夏則耕蠶以資其衣食秋冬
則嚴壁¶以俟其寇虜連帥即能督之歲遣亷白吏視其
卒之有無効其守¶之不法者以聞如此則縣官無餽運
<pb:KR4h0024_WYG_100-10b>
之費奸吏無因縁之盗兵足<md:KR4h0024_SBCK_100-5b>¶食給卒無胥怨於将軍何
如田將軍曰如此何患言卒遂書¶
　　段太尉逸事狀　　　　　　　栁宗元¶
太尉始為涇州刺史時汾陽王以副元帥居蒲王子晞
為尚書領¶行營節度使寓軍邠州縱士卒無賴邠人偷
嗜暴惡者率以貨竄¶名軍伍中則肆志吏不得問日羣
行丐取於市不嗛輒奮擊折人¶手足椎釡鬲甕盎盈道
上把臂徐去至有撞殺孕婦人邠寧節度¶使白孝德以
<pb:KR4h0024_WYG_100-11a>
王故戚不敢言太尉自州以狀白府願計事至則曰¶天
子以生人付公理公見人被暴害因恬然且大亂若何
孝德曰¶願奉教太尉曰某為涇州甚適少事今不忍人
無寇暴死以亂天¶子邊事公誠以都虞候命某者能為
公已亂使公之人不得害孝¶德曰幸甚如太尉請既署
一月晞軍士十七人入市取酒又以刀¶刺酒翁壞釀器酒
流溝中太尉列卒取十七人皆斷頭拄槊上植¶市門外
晞一營大譟盡甲孝德震恐召太尉曰将奈之何太尉
<pb:KR4h0024_WYG_100-11b>
曰¶無傷也請辭於軍孝德使數十人從太尉太尉盡辭
去解佩刀選<md:KR4h0024_SBCK_100-6a>¶老躄者一人持馬至晞門下甲者出太尉
笑且入曰殺一老卒何¶甲也吾戴吾頭來矣甲者愕因
論曰尚書固負若屬耶副元帥固¶負若屬耶奈何欲以
亂敗郭氏為白尚書出聽我言晞出見太尉¶太尉曰副
元帥勲塞天地當務始終今尚書恣卒為暴暴且亂亂¶
天子邊欲誰歸罪罪且及副元帥今邠人惡子弟以貨
竄名軍籍¶中害殺人如是不止幾日必大亂亂由尚書
<pb:KR4h0024_WYG_100-12a>
出人皆曰尚書倚副¶元帥不戢士然則郭氏功名其與
存者幾何言未畢晞再拜曰公¶幸教晞以道恩甚大願
奉軍以從顧叱左右皆解甲散還火伍中¶敢譁者死太
尉曰吾未晡食請假設草具既食曰吾疾作願留宿¶門
下命持馬者去且曰明旦來遂卧軍中晞不解衣戒候
卒擊柝¶衞太尉旦俱至孝德所謝不能請改過邠州由
是無禍先是太尉¶在涇州為營田官涇大将焦令諶取
人田自占數十頃給與農曰¶且熟歸我半是嵗大旱野
<pb:KR4h0024_WYG_100-12b>
無草農以告諶曰我知入數而已不知¶旱也督責益急
農且飢死無以償即告太尉太尉判状辭甚巽使<md:KR4h0024_SBCK_100-6b>¶人求
諭諶諶盛怒召農者曰我畏段某耶何敢言我取判鋪
背上¶以大杖擊二十垂死輿來廷中太尉大泣曰乃我
困汝即自取水¶洗去血裂裳衣瘡手注善藥旦夕自哺
農者然後食取騎馬賣市¶穀代償使勿知淮西寓軍帥
尹少榮剛直士也入見諶大罵曰汝¶誠人耶涇州之野
如頳人且飢死而必得穀又用大杖擊無罪者¶段公仁
<pb:KR4h0024_WYG_100-13a>
信大人也而汝不知敬今段公惟一馬賤賣市穀入汝
汝¶又取之不恥凡為人傲天災犯大人擊無罪者又取
仁者穀使主¶人出無馬汝将何以視天地尚不愧奴𨽻
耶諶雖暴抗然聞其言¶則大愧流汗不能食曰吾終不
可以見段公一夕自恨死及太尉¶自涇州以司農徴戒
其族過岐朱泚必致貨幣慎勿收及過泚致¶大綾三百
兩太尉壻韋晤堅拒不得命至都太尉怒曰果不用吾¶
言晤謝曰處賤無以拒也太尉曰然終不以在吾第以
<pb:KR4h0024_WYG_100-13b>
綾如司農¶治事堂棲之梁木上泚反太尉終吏以告泚
泚取視其故封識具¶存<md:KR4h0024_SBCK_100-7a>¶　　太尉逸事如右¶
元和九年月日永州司馬員外置同正員栁宗元謹上
史館今之稱太尉大節者以為武人一時奮不慮死以
取名天下¶不知太尉之所立如是宗元甞出入岐周邠
斄間過真定北上馬¶嶺厯亭鄣戎堡竊好問老校退卒
能言其事太尉為人煦煦常低¶首拱手促步言氣卑弱
<pb:KR4h0024_WYG_100-14a>
未甞以色待物人視之儒者也遇不可必¶達其志決非
偶然者㑹州刺史崔公來言信行直備得太尉遺事¶覆
校無疑或恐尚逸墜未集太史氏敢以狀私於執事謹
狀¶
　　拾甲子年事　　　　　　　　羅　¶隠
太和中張谷納邯鄲人李嚴女備歌舞具及長大妍麗
豐足殆不¶似下賤物又能傳故都聲以牽課人摧沮有
時涼曉哀轉厯厯見¶趙家之遺臺老樹雖驚離弔往之
<pb:KR4h0024_WYG_100-14b>
懐似不能多也雅為谷所愛因¶目曰新聲及劉從諫得
父封谷以窮遊佐其事新聲亦從去然性¶本便惠雖谷
之起居謀慮皆預有承迎故頗聞中外消息時從諫¶得
志後勾聚亡命以窺脅朝廷大為四方人怪訝有實其
事於谷<md:KR4h0024_SBCK_100-7b>¶者谷不以介意新聲曰妾於公直巾屨間狎玩
者耳除歌酒外不¶當以應顧命然食人之食憂人之憂
理常也況妾乎前日天子授¶從諫節度使時非從諫有
戰野之功拔城之績盖以其先父挈齊¶還我去就間未
<pb:KR4h0024_WYG_100-15a>
能奪其嗣耳而公不幸為其屬則牽制之道在此¶不在
彼也自劉氏奄有全趙更改嵗時未甞聞以一縷一蹄
為天¶子夀而指使輩率無賴人且章武朝數鎮顛覆皆
以雄才傑器尚¶不能固天子恩況從諫擢自兒女子手
中一旦襲如何家業茍不¶以法而得亦宜以不法而終
此倚伏之常數也而又卒伍佻險言¶語不祥是不為齊
鬼所酬而死於帳下者幸矣孰謂公從其事反¶不知其
事者哉姑不能早折其肘臂以作天子計則宜脱族西
<pb:KR4h0024_WYG_100-15b>
去¶大丈夫勿顧一飯恩以骨肉腥健兒衣食言訖悲涕
流落谷不決¶者三月新聲後進以其業不用也縊殺之
㑹昌中從諫死以其子¶露父意族之谷竟從逆嗚呼謀
及婦人者必亡而新聲之言惜其¶不用余前過太行時
有傳吏能道當時事因拾於編簡<md:KR4h0024_SBCK_100-8a>¶　　書何易于　　　　　　　　　孫　樵¶
何易于甞為益昌令縣距刺史治所四十里城嘉陵江
南刺史崔¶朴甞乗春自上游多從賓客歌酒泛舟東下
<pb:KR4h0024_WYG_100-16a>
直出益昌旁至則索¶民挽舟易于即自腰笏引舟上下
刺史驚叫問狀易于曰方春百¶姓不耕即蠶隙不可奪
易于為屬令當其無事可以充役刺史與¶賓客跳出舟
偕騎還去益昌民多即山樹茶利私自入㑹鹽鐵奏¶重
㩁筦詔下所在不得為百姓匿易于視詔曰益昌不征
茶百姓¶尚不可活矧厚其賦以毒民乎命吏剗去吏爭
曰天子詔所在不¶得為百姓匿今剗去罪愈重吏止死
明府公寧免竄海裔耶易于¶曰吾寧愛一身以毒一邑
<pb:KR4h0024_WYG_100-16b>
民乎亦不使罪蔓爾曹即自縱火焚之¶觀風使聞其狀
以易于挺身為民卒不加劾邑民死䘮子弱業破¶不能
具葬者易于輒出俸錢使吏為辦百姓入常賦有垂白
僂杖¶者易于必召坐與食問政得失庭有競民易于輒
親自與語為指¶白枉直罪小者勸大者杖悉立遣之不
以付吏治益昌三年獄無<md:KR4h0024_SBCK_100-8b>¶繫民民不知役改綿州羅江
令其治視益昌是時相國裴公出鎮¶綿州獨能嘉易于
治甞從觀其政導從不過三人其全易于亷約如¶此㑹昌
<pb:KR4h0024_WYG_100-17a>
五年樵道出益昌民有能言何易于治狀者且曰天子
設¶上下考以勉吏而易于考止中上何哉樵曰易于督
賦何如曰上¶請貸期不欲𦂳絶百姓使賤出粟帛督役
何如曰度支費不足遂¶出俸錢冀優貧民饋給往來權
勢何如曰傳符外一無所與擒盗¶何如曰無盗樵曰余
居長安中十年嵗聞給事中考校則曰某人¶為某縣得
上下考某人由上下考得某官問其政則曰某人能督¶
賦先期而畢某人能督役省度支費某人當道能得往
<pb:KR4h0024_WYG_100-17b>
來達官為¶好言某人能擒若干盗縣令得上下考者如
此邑民不對笑去¶
　　説石烈士　　　　　　　　　羅　¶隠
石孝忠者生長韓魏間其為人猛悍多力少年時偷雞
殺狗殆不¶可勝計州里甚苦之後折節事李愬為愬前
驅其信任與愬家人¶伍元和中蔡人不歸天子用裴丞
相訃以丞相征蔡若愬者光顔者重𦙍者<md:KR4h0024_SBCK_100-9a>¶皆受丞相指
揮明年蔡平天子快之詔刑部韓侍郎撰平蔡碑将¶所
<pb:KR4h0024_WYG_100-18a>
以大丞相功業於蔡州孝忠一旦熟視其文大恚怒因
作力推¶去其碑僅傾陊者再三吏不能止乃執詣節度
使悉以聞時章武¶皇帝方以東北事倚諸将聞是卒也
甚訝之命具獄将斃於碑下¶孝忠度必死也茍虚死則
無以明愬功乃偽低畏若不勝按騐吏¶罔之未知其為
人也孝忠伺吏隙用枷尾柆一吏殺之天子聞之¶怒且
使送闕下及至也亦未異其人因召見曰汝推吾碑殺
吾吏¶為何孝忠頓首曰臣一死未足以塞責但得面天
<pb:KR4h0024_WYG_100-18b>
顔則赤族無恨¶矣臣事李愬嵗乆以賤故給事無不聞
見平蔡之日臣從在軍前¶且吳秀琳蔡之姦賊也而愬
降之李祐蔡之驍将也而愬擒之蔡¶之爪牙脱落於是
矣及元濟縛雖丞相與二三軰不能先知也蔡¶平之後
刻石記功盡歸乎丞相而愬第其名與光顔重𦙍齒愬固¶
無所言矣設不幸更有一淮西其将略如愬者復肯為
陛下用乎¶賞不當功罰不當罪非陛下所以勸人也臣
所以推去碑者不惟<md:KR4h0024_SBCK_100-9b>¶明愬之績亦将為陛下正賞罰之
<pb:KR4h0024_WYG_100-19a>
源臣不推碑無以為吏擒臣不¶殺吏無以見陛下臣死
不容時矣請就刑憲宗既得淮西本末且¶多其義遂赦
之因命曰烈士復召翰林段學士撰淮西碑一如孝¶忠
語後孝忠隸江陵軍驅使大中末白丞相鎮江陵余求
謁丞相¶府有從事為余道孝忠事遂次焉将所以教人
為下¶
　　象江太守　　　　　　　　　李商隠¶
滎陽鄭璠自象江得怪石六其三聳而銳上又一如世
<pb:KR4h0024_WYG_100-19b>
間道士存¶思圖畫人肺胃肝腎次第懸絡者又一空中
而隠外若癃癭殃疝¶病不作物者又一色紺冰(去/聲)而理
平漫彈之好聲璠為象江三年¶不病瘴平安寢食及還
長安無家居婦兒寄止人舍下計輦六石¶道費俸六十
萬璠嗜好有意極類前輩人¶
　　華山尉¶
陶生有恒人善養又善與人遊又善為官㑹昌初生病
骨熱且死¶是年長安中進士為陶生誄者數十人生在
<pb:KR4h0024_WYG_100-20a>
時吾已得之矣及既<md:KR4h0024_SBCK_100-10a>¶死吾又得之¶
　　齊魯二生¶
　　　程驤¶
右一人字蟠之其父少良本鄆盗人也晩更與其徒畜
牝馬草一¶羸私作弓矢刀杖學發塚抄道常就迥逺坑
谷無廬徼處依大林¶木蚤夜偵候作姦李師古貪諸土
貨下令䘏商鄆與淮海近出入¶天下珍寶日日不絶少
良致貲以萬數每旬時歸妻子輒置食飲¶勞其黨後少
<pb:KR4h0024_WYG_100-20b>
良老前所置食有大臠連骨以牙齒稍脫落不能食¶其
妻輒起請黨中少年曰公子與此老父椎埋剽奪十數
年意不¶計天下有活人今其尚不能食況能在公子叔
行(胡浪/反)耶公子此¶去必殺之草間無為鐵門外捕盗所
徂快少良黙憚之出百餘¶萬謝其黨曰老嫗真解事敢
以此為諸君别衆許之與盟曰事後¶敗出約不相引少
良由是以其貲發舉&KR1049;轉與隣伍重信義䘏死¶䘮斷魚
肉蔥薤禮拜畫佛讀佛書不復出里閈意若大君子能
<pb:KR4h0024_WYG_100-21a>
悔<md:KR4h0024_SBCK_100-10b>¶咎前惡者十五年死子驤率不知後一日有過其母
罵之曰此種¶不良庸有好事耶驤泣問其語母盡以少
良時事告之驤號哭數¶日不食乃悉散其財踰年驤甚
苦貧就里中舉負給薪水灑掃之¶事讀書日數千言里
先生賢之時與饘糗布帛使供養其母後漸¶通五經厯
代史諸子雜家往往同學人去其師從驤講授又其為¶
人寛厚滋茂動靜有繩墨人不敢犯烏重𦙍為鄆帥喜
聞驤與之¶錢數十萬令市書籍驤復以其餘賚諸生其
<pb:KR4h0024_WYG_100-21b>
里閭故德少良者亦¶常來與驤孳息其貨數年復致萬
金驤固不以為已有繩契管楗¶雜付比近用度費耗了
不勘詰道益髙開成初相國彭城公遣其¶客張谷聘之
驤不起¶
　　　劉义¶
右一人字义不知其所來在魏與焦濛閭冰田滂善任
氣重義大¶軀有聲力甞出入市井殺牛擊犬豕羅網鳥
雀亦或時因酒殺人¶變姓名遁去㑹赦得出後流入齊
<pb:KR4h0024_WYG_100-22a>
魯始讀書能為歌詩然恃其故<md:KR4h0024_SBCK_100-11a>¶時所為輒不能俛仰貴
人穿屐破衣從尋常人乞丐酒食為活聞¶韓愈善接天
下士步行歸之既至賦冰柱雪車二詩一旦居盧仝¶孟
郊之上樊宗師以文自任見义拜之後以爭語不能下
諸公因¶持愈金數斤去曰此諛墓中人所得耳不若與
劉君為夀愈不能¶止復歸齊魯义之行固不在中庸聖
賢之列然其能面道人短長¶不畏卒禍及得其服義則
又彌縫勸諫有若骨肉此其過人無限
<pb:KR4h0024_WYG_100-22b>
　　宜都内人¶
武后簒既乆頗放縱耽内習不敬宗廟四方日有叛逆
防豫不暇¶時宜都内人以唾壺進思有以諫者后坐帷
下倚檀机與語問四¶方事宜都内人曰大家知古女卑
於男耶后曰知内人曰古有女¶媧亦不正是天子佐伏
羲理九州耳後世孃姥有越出房閣斷天¶下事者皆不
得其正多是輔昏主不然抱小兒獨大家革天姓改¶去
釵釧襲服冠冕符瑞日至大臣不敢動真天子也然今
<pb:KR4h0024_WYG_100-23a>
内之弄¶臣狎人朝夕進御者乆未屏去妾疑此未當天
意后曰何内人曰<md:KR4h0024_SBCK_100-11b>¶女隂也男陽也陽尊而隂卑雖大家
以隂事主天然宜體取剛亢¶明烈以消羣陽陽消然後
隂得志也今狎弄日至處大家夫宫尊¶位其勢隂求陽
也陽勝而隂亦㣲不可乆也大家始今日能屏去¶男妾
獨立天下則陽之亢剛明烈可有矣如是過萬萬世男
子益¶削女子益専妾之願在此后雖不能盡用然即日
下令誅作明堂¶者
<pb:KR4h0024_WYG_100-23b>
　
　
　
　
　
　
　
　唐文粹巻一百
