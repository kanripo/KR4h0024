# -*- mode: mandoku-view -*-
#+TITLE: 唐文粹
#+DATE: 2015-09-23 10:32:02
#+PROPERTY: JUAN 62


六十二¶
　　　　　　　　　　　　　宋　姚鉉　編¶
　　碑十四(總八首/)¶
　　　釋二¶
　　　　上都大安國寺大逹法師𤣥祕塔碑(裴休/)¶
　　　　大唐興善寺大廣智不空三藏碑(嚴郢/)¶
　　　　澧州藥山故惟儼大師碑(唐伸/)
<pb:KR4h0024_WYG_062-1b>
　　　　衡州般若寺觀音大師碑(張正甫/)¶
　　　　越州開元寺故律和尚塔碑(梁肅/)¶
　　　　衡山大明寺律和尚塔碑(柳宗元/)¶
　　　　撫州景雲寺律和尚塔碑(白居易/)¶
　　　　廬山東林寺律大徳熈怡大師碑(許堯佐/)¶
　　唐故左街僧録内供奉三教談論引駕大徳安國
　　寺上¶座賜紫大達法師𤣥祕塔碑銘(并序/)
　　　　　　　　　　　　　　　裴　休<md:KR4h0024_SBCK_062-1b>¶
<pb:KR4h0024_WYG_062-2a>
𤣥祕塔者大法師端甫靈骨之所歸也於戲為丈夫者
在家則張¶仁義禮樂輔天子以扶世導俗出家則運慈
悲定慧佐如來以闡¶教利生捨此無以為丈夫也背此
無以為達道也和尚其出家之¶雄乎天水趙氏世為秦
人初母張夫人夢梵僧謂曰當生貴子即¶出囊中舍利
使吞之及誕所夢僧白晝入其室摩其頂曰必當大¶𢎞
法教言訖而滅既成人高顙深目大頥方口長六尺五
寸其音¶如鐘夫將欲荷如來之菩提鑿生靈之耳目固
<pb:KR4h0024_WYG_062-2b>
必有殊祥竒表歟¶始十嵗依崇福寺道悟禪師為沙彌
十七正度為比丘𨽻安國寺¶具威儀於西明寺照律師
禀持犯於崇福寺昇律師傳唯識大義¶於安國寺素法
師通湼槃大㫖於福林寺峑法師復夢梵僧以舍¶利滿
琉璃器使吞之且曰三藏大教盡貯汝腹矣自是經律
論無¶敵於天下囊括川注逢原委會滔滔然莫能濟其
畔岸矣夫將欲¶伐株杌於情田雨甘露於法種者固必
有勇智宏辯歟無何謁文¶殊於清涼衆聖皆現演大經
<pb:KR4h0024_WYG_062-3a>
於太原傾都畢㑹徳宗皇帝聞其名<md:KR4h0024_SBCK_062-2a>¶徴之一見大悦常
出入禁中與儒道議論賜紫方袍嵗時錫施異¶於他等
復詔侍皇太子於東朝順宗皇帝深仰其風親之若昆
弟¶相與卧起恩禮特隆憲宗皇帝數幸其寺待之若賔
友常承顧問¶注納偏厚而和尚符彩超邁詞理響㨗迎
合上㫖皆契真乗雖造¶次應對未嘗不以闡揚為務繇
是天子益知佛為大聖人其教有¶大不思議事當是時
朝廷方削平區夏縛吳幹蜀瀦蔡蕩鄆而天¶子端拱無
<pb:KR4h0024_WYG_062-3b>
事詔和尚率緇屬迎真骨於靈山開法場於祕殿為人¶
請福親奉香燈既而刑不殘兵不黷赤子無愁聲蒼海
無驚浪蓋¶㕘用真宗以毗大政之明效也夫將欲顯大
不思議之道輔大有¶為之君固必有㝠符𤣥契歟掌内
殿法儀録左街僧事以摽表淨¶衆者凡一十年講湼槃
唯識經論位處當仁傳授宗主以開誘道¶俗者凡一百
六十座運三宻於瑜伽契無生於悉地日持諸部十¶餘
萬遍指淨土為息肩之地嚴金經為報法之恩前後供
<pb:KR4h0024_WYG_062-4a>
施數十¶百萬悉以崇飾殿宇窮極雕繪而方丈匡牀靜
慮自得貴臣盛族<md:KR4h0024_SBCK_062-2b>¶皆所依慕豪俠工賈莫不瞻嚮薦金
寳以致誠仰端嚴而禮足日¶有千數不可殫書而和尚
即衆生以觀佛離四相以修善心下如¶地坦無丘陵王
公輿臺皆以誠接議者以為成就常不輕行者唯¶和尚
而已夫將欲駕横海之大航拯迷途於彼岸者固必有
竒功¶妙道歟以開成元年六月一日西向右脅而滅當
暑而尊容若生¶竟夕而異香猶鬱其年七月六日遷於
<pb:KR4h0024_WYG_062-4b>
長樂之南原遺命荼毗得¶舍利三百餘粒方熾而神光
月皎既燼而靈骨珠圓賜諡大達塔¶曰𤣥祕俗壽六十
七僧臘四十八門弟子比丘比丘尼約千餘輩¶或講論
𤣥言或紀綱大寺修禪秉律分作人師五十其徒皆為
達¶者於戲和尚果出家之雄乎不然何至徳殊祥如此
其盛也承襲¶弟子義均自政正言等克荷先業䖍守遺
風大懼徽猷有時堙沒¶而今閤門使劉公法縁最深道
契彌固亦以為請願播清塵休嘗¶遊其藩備其事隨善
<pb:KR4h0024_WYG_062-5a>
讚歎蓋無愧辭銘曰¶
賢劫千佛第四能仁哀我生靈出經破塵教網高張孰
辯孰分有<md:KR4h0024_SBCK_062-3a>¶大法師如從親聞經律論藏戒定慧學深淺
同源先後相覺異完¶偏義孰正孰駮有大法師為作霜
雹趣真則滯渉俗則流象狂猿¶輕鈎檻莫收柅制刀斷
尚生瘡疣有大法師絶念而遊巨唐啟運¶大雄垂教千
載冥符三乗迭耀寵重恩顧顯闡讚導有大法師逢¶時
感召空門正闢法宇方開崢嶸棟梁一旦而摧水月鏡
<pb:KR4h0024_WYG_062-5b>
像無心¶去來徒令後學瞻仰徘徊¶
　　大唐興善寺大廣智不空三藏碑銘(并序/)
　　　　　　　　　　　　　　　嚴　郢¶
和尚諱不空西域人也氏族不聞於中夏故不書𤣥宗
燭知至道¶特見高仰迄肅宗代宗三朝皆為灌頂國師
以𤣥言徳祥開右至¶尊代宗初以特進大鴻臚褒表之
及示疾不起又就卧内加開府¶儀同三司蕭國公皆牢
讓不允特賜法號曰大廣智三藏大厯九¶年夏六月癸
<pb:KR4h0024_WYG_062-6a>
未滅度於京師大興善寺代宗為之廢朝三日贈司¶空
追謚大辯正廣智三藏和尚荼毗之時詔遣中謁者齎
祝文祖¶祭申如在之敬睿詞深切嘉薦令芳禮冠羣倫
舉無與比明年九<md:KR4h0024_SBCK_062-3b>¶月詔以舍利起塔於舊居寺院和尚
性聰朗博觀前佛法萬要指¶緇門獨立邈盪盪其無雙
稽夫真言字義之憲度灌頂升壇之軌¶迹即時成佛之
速應聲儲祉之妙天麗且彌地普而深固非末學¶所能
詳也敢不槩見序其大歸昔金剛薩埵親於毗盧遮那
<pb:KR4h0024_WYG_062-6b>
佛前¶受瑜伽最上乗義後數百嵗傳於龍猛菩薩龍猛
又數百嵗傳於¶龍智阿闍梨龍智傳金剛智阿闍梨金
剛智東來傳於和尚和尚¶又西遊天竺師子等國詣龍
智阿闍梨揚攉十八㑹法法化相承¶自毗盧遮那如來
至於和尚凡六葉矣毎齋戒留中導迎善氣登¶禮皆答
福應較然温樹不言莫可記已西域隘巷狂象奔突以
慈¶眼視之不旋踵而象伏不起南海半渡天吳鼔駭以
定力對之未¶移晷而海靜無浪其生也母氏有毫光照
<pb:KR4h0024_WYG_062-7a>
燭之瑞其歿也精舍有¶池水竭涸之異凡僧夏五十享
年七十自成童至於晩暮常飾供¶具坐道場浴蘭焚香
入佛知見五十餘年晨夜寒暑未曾須臾有¶傾欹懈倦
之色過人絶逺乃如是者後學升堂誦説有法者非一<md:KR4h0024_SBCK_062-4a>¶而沙門惠朗受次補之記得傳燈之㫖繼明佛日紹六
為七至矣¶哉於戲法子永懐梁木將絶本行託余勒崇
昔承㣲言今見几杖¶光容眇漠壇宇清愴纂書昭銘小
子何讓銘曰
<pb:KR4h0024_WYG_062-7b>
嗚呼大士起我三宗道為帝師秩為儀同昔在廣成軒
后順風嵗¶逾三千復有蕭公瑜伽上乗真語宻契六葉
授受傳燈相繼述者¶牒之爛然有第陸伏狂象水息天
吳慈心制暴慧力降愚寂然感¶通其可測乎兩楹夢奠
雙樹變色司空寵終辯正旌徳天使祖祭¶宸衷悽惻詔
起寳塔舊庭之隅下藏舍利上飾浮屠跡殊生滅法¶離
有無刋石為偈傳之大都¶
　　澧州藥山故惟儼大師碑銘(并序/)
<pb:KR4h0024_WYG_062-8a>
　　　　　　　　　　　　　　　唐　伸¶
上嗣位明年澧陽郡藥山釋氏大師以十二月六日終
於修心之¶所後八嵗門人持先師之行西來京師告於
崇敬寺大徳求所以¶發揮先師之耿光垂於不朽崇敬
寺大徳於余為從母兄也嘗㕘¶徑山得其心要自興善
寛敬示滅之後四方從道之人將質疑傳<md:KR4h0024_SBCK_062-4b>¶妙罔不詣崇
敬者嘗謂伸曰吾道之明於藥山猶爾教之闡於洙¶泗
智炬雖滅法雷猶響豈可使明徳不照至行湮沒矣惟
<pb:KR4h0024_WYG_062-8b>
大師生¶南康信豐縣自為兒童時未嘗處羣子戲弄之
中徃徃獨坐如思¶如念年十七即南度大庾抵潮之西
山得惠照禪師乃落髪服緇¶執禮以事大厯八年受具
於衡嶽希琛律師釋禮矩儀動如宿習¶一朝乃言曰大
丈夫當離法自靜焉能屑屑事細行於衣巾邪是¶時南
嶽有遷江西有寂中嶽有洪皆悟心契乃知大圭之質
豈俟¶磨礱照乗之珍難晦符彩自是寂以大乗法聞四
方學徒至於指¶心傳要衆所不能達者師必黙識懸觧
<pb:KR4h0024_WYG_062-9a>
不違如愚居寂之室垂二¶十年寂曰爾之所得可謂浹
於心術布於四體欲益而無所益欲¶知而無所知渾然
天和合於大無吾無有以教矣佛法以開示羣¶盲為大
功度滅衆惡為大徳爾當以功徳普濟迷途宜作梯航
無¶久滯此由是陟羅浮渉清涼歴三峽遊九江貞元初
因憩藥山喟¶然歎曰吾生寄世若萍蓬耳又何效其飄
轉邪既披榛結菴纔庇<md:KR4h0024_SBCK_062-5a>¶趺座鄉人知者因賫擕飲饌奔
走而徃師曰吾無徳於人吾何以¶勞人乎哉並謝而不
<pb:KR4h0024_WYG_062-9b>
受鄉人跪曰願聞日費之具曰米一升足矣¶自是常以
山蔬數本佐食一食訖就座轉法華華嚴湼槃經晝夜¶
若一始終如是者殆三十年矣游方求益之徒知教之
在此後數¶嵗而僧徒葺居禪室接棟鱗差其衆不可勝
數至於沃煩正覆導¶源成流有以見寂公先知之明矣
忽一旦謂其徒曰乗郵而行及¶暮而息未有久行而不
息者吾至所詣矣吾將有以息矣靈源自¶清混之者相
能滅諸相是無二色窮本絶外爾其悉之語畢隱几¶而
<pb:KR4h0024_WYG_062-10a>
化春秋八十四僧臘六十夏後二十日入室弟子冲虛
等遷座¶建塔於禪居之東遵本教也始師常以大練布
為衣以竹器為蹻¶自薙其髪自具其食雖門人百數童
侍甚廣未嘗易其力珍饈百¶品鮮果駢羅未嘗易其食
冬裘重燠暑服輕踈未嘗易其衣華室¶淨深香榻嚴絜
未嘗易其處麋鹿環繞猛獸伏前未嘗易其觀貴¶賤迭
來頂謁牀下未嘗易其禮非夫聲萬有契真空離攀縁
於病<md:KR4h0024_SBCK_062-5b>¶本性情淨乎物表焉能遺形骸忘嗜慾乆而如一
<pb:KR4h0024_WYG_062-10b>
者邪其他碩臣¶重官歸依修禮於師之道未有及其門
閫者故不列之於篇銘曰¶
一物在中觸境而摇我示其元不境不跳西方聖人實
言道要道¶要既得何言惟妙我源自濟我真自靈大包
萬有細出無形曹溪¶所傳徒藏於宻身世俱空曾何有
物自見曰明是為至精出沒在¶我誰曰死生刻之琬琰
立此巖岫作碑者伸期於不朽¶
　　衡州般若寺觀音大師碑銘(并序/)
<pb:KR4h0024_WYG_062-11a>
　　　　　　　　　　　　　　　張正甫¶
天寳三載觀音大師終於衡嶽山春秋六十八僧臘四
十八元和¶十八年故大弟子道一之門人曰惟寛懐暉
感塵劫遽遷塔樹已¶拱懼絶故老之口將貽後學之憂
丕若貽謀思揚祖徳乃列景行¶託於廢文彊名無跡以
慰乎罔極之恩曰自騰蘭之演教於中土¶也殆將千嵗
達摩傳心至六葉也分為二宗不階初入頓入佛惠¶曹
溪教㫖於是乎傳𢎞而信之觀音其人也大師諱懐讓
<pb:KR4h0024_WYG_062-11b>
京兆杜¶氏其先因家安康即為郡人髫年駿發聰悟絶
衆羣言所渉一覽<md:KR4h0024_SBCK_062-6a>¶無遺居常而未或好弄在醜而不可
䙝近嘗嘿觀止水因而顧影¶形儀顒若宛在鏡中三反
厥像如初沛焉而心乎獨得還歩未輟¶聞於空中曰佛
法津梁俟子而大既應付囑爾盍勉之乃深割愛¶縁亟
從剃落以荆土律藏之㣲密也大士智京在焉攝衣從
之既¶進而儀法峻整冠於等輩以嵩嶽龍之泉海也長
安長老在焉稽¶首咨之既授記而身心自在超出塵垢
<pb:KR4h0024_WYG_062-12a>
厭離文字思㑹宗元周法¶界以㝠搜指曹溪而遐舉能
大師方𢎞法施學者如歸渉其藩閫¶者十一二焉躋其
室堂者又十一焉師以後學弱齡分於末席虛¶中而若
無所受善閉而惟恐有聞能公異焉置之座右㑹一音
吹¶萬有衍方寸彌大千同焉而支暢異焉而□合同授
祕印目為宗¶師乃陟武當窮棲十霜朅來衡嶽終焉是
託惟般若聖槩有觀音¶道場宴居斯宇因以為號或㣲
言析理辯士順風而杜其口或杖¶屨將撰山靈借留而
<pb:KR4h0024_WYG_062-12b>
現於夢逺自梁益近從荆吳雲趨景附風動¶川至靈山
勝㑹今古一時至矣哉未始聞也一公見性同徳𢎞教<md:KR4h0024_SBCK_062-6b>¶鐘陵鬱為名家再揚木鐸而施及寛暉繼傳心燈共鎮
國土乃追¶琢琬琰揭於故山揚其耿光以示來劫其受
法弟子亦序列於左¶式明我教之有開焉銘曰¶
不疾而速平平南宗窮行其教嶽嶽讓公秀發之英激
於童齒出¶塵之像光於止水乃趨律㑹儀範孔修乃探
宻藏先覺同求曹溪¶實歸般若觀妙體是宗極湛乎反
<pb:KR4h0024_WYG_062-13a>
照一從委順六紀於兹教跡未¶衰靈峯巋而一公丕承
峻其廊廡寛暉繼起重規疊矩乃掃塵塔¶乃植豐碑率
是教者兹焉有歸¶
　　越州開元寺律和尚塔碑銘(并序/)
　　　　　　　　　　　　　　　梁　肅¶
釋氏先律師諱曇一字曇𦙍報年八十僧夏六十一以
大厯六年¶十二月七日滅度於越州開元寺遷座起塔
於秦望山之陽制縗¶㑹葬者以千百數大師本南陽張
<pb:KR4h0024_WYG_062-13b>
氏曾祖隋太常恒始家㑹稽之¶山隂大師誕鍾粹氣聰
悟夙發幼學五經因探禹穴至雲門寺遂¶依沙門諒公
出家景龍中制度尋受具戒天縱辯慧益之以軌儀<md:KR4h0024_SBCK_062-7a>¶翕
然已為人望矣開元初西遊長安觀音亮律師見而竒
之授以¶毗尼之學又依崇聖寺檀子法師學俱舍唯識
從即度沙門善無¶畏受菩薩戒探道覩奥出類㧞萃朞
月之間名動京師大師崖岸¶峻峙機神坦邁體識詳雅
應用虛明得三藏之隱賾究諸宗之源¶底加以素解𤣥
<pb:KR4h0024_WYG_062-14a>
儒旁總厯緯長老聞風而悦服公卿下榻以賔禮¶由是
與少保兖國陸公象先賀賔客知章李北海邕徐中書
安貞¶禇諫議庭誨及涇縣令萬齊融為儒釋之遊莫逆
之友其導世皆¶先之以文行𢎞之以戒定入蘭室而馨
香自發臨水鏡而毫髪必¶鑒不知其所由然矣開元二
十六年復歸㑹稽謂人曰三世佛法¶戒為根本本之不
修道逺乎哉故設教以尸羅為主取鄴郡律疏¶合終南
事鈔括其異同詳發正義學徒頼焉大凡北際河朔南
<pb:KR4h0024_WYG_062-14b>
越¶荆閩四分之宗自我而盛烈炬之破昏黑羣流之赴
淵澤適來之¶時行化也如彼有為而生乗化而息草木
潜潤慈雲無心適去之¶時處順也如此人世遷轉道存
運在瞻望不見寂寥空山哀哉銘<md:KR4h0024_SBCK_062-7b>¶曰¶
越水漫漫崇山迴合大師化滅式建靈塔&KR0225;慕上士誕
修淨法有¶威有儀不穿不雜徳溥化洽雲從海納勒銘
垂後千萬億劫¶
　　衡山大明寺律和尚塔碑銘(并序/)
<pb:KR4h0024_WYG_062-15a>
　　　　　　　　　　　　　　　柳宗元¶
儒以禮立仁義無之則壊佛以律持定慧去之則喪是
以離禮於¶仁義者不可與言儒異律於定慧者不可與
言佛達是道者唯大¶明師師姓歐陽氏號曰慧聞唐開
元二十一年始生天寳十一載¶始為浮圖大厯十一年
始登壇為大律師貞元十三年十一月十¶日卒元和九
年正月其弟子懐信道嵩尼無染等命高道僧靈嶼¶為
行狀列其行事願刋之兹碑宗元今掇其大者言曰師
<pb:KR4h0024_WYG_062-15b>
先因官¶世家潭州為大族有勲烈爵位今不言大浮圖
也凡浮圖之道衰¶其徒必小律而去經大明恐焉於是
從峻洎偘以究戒律而大法¶以立又從秀洎昱以通經
教而奥義以修由是二道出入隱顯從¶學以不惑來求
以有得廣徳二年始立大明寺於衡山詔選居寺<md:KR4h0024_SBCK_062-8a>¶僧二
十一人師為之首乾元三年又命衡山立毗尼藏詔選
講住¶僧七人師應其數凡其衣服器用動有師法言語
行止皆為物軌¶執巾&KR1250;奉杖屨為侍者數百翦毛髪被
<pb:KR4h0024_WYG_062-16a>
教戒為學者數萬得衆若¶獨居尊若卑晦而光介而大
灝灝焉無以加也其塔在祝融峯西¶趾下碑在塔東詞
曰¶
儒以禮行覺以律興一歸真源無大小乗大明之律是
定是慧丕¶窮經教為法出世化人無量垂裕無際詔尊
碩徳威儀有繼道遍¶大洲徽音勿替祝融西麓洞庭南
裔金石刻辭彌億千嵗¶
　　唐撫州景雲寺故律大徳上𢎞和尚石塔碑銘(并/)
<pb:KR4h0024_WYG_062-16b>
　　(序/)¶　　　　　　　　　　　　白居易¶
元和十一年春廬山東林寺僧道深懐縱如建冲契宗
一至柔𧦬¶諸智則智明雲臯太易等凡二十輩與白黒
衆千餘人俱實持故¶景雲大徳𢎞公行狀一通贄錢十
萬來詣潯陽請司馬白居易作¶先師碑㑹有故不果十
二年夏作石墳成復來請㑹有病不果十<md:KR4h0024_SBCK_062-8b>¶三年冬作石
塔成又來請始從之既而僧反山衆反聚落錢反寺¶府
翌日而文就明年而碑立其詞云我聞竺乾古先生出
<pb:KR4h0024_WYG_062-17a>
世法法¶要有三曰戒定慧戒生定定生慧慧生八萬四
千法門是三者迭¶為用若次第言則定為慧因戒為定
根根植則苖茂因樹則果滿¶無因求滿猶夢果也無根
求茂猶揠苖也雖佛以一切種智攝三¶界必先用戒菩
薩以六波羅蜜化四生不能捨律律之用可思量¶不可
思量如來十弟子中稱優波離善持律波離滅有南山
大師¶得之南山滅有景雲大師得之師諱上𢎞姓饒氏
曾祖君雅祖公¶悦父知恭臨川南城人童而有知故生
<pb:KR4h0024_WYG_062-17b>
十五嵗發出家心始從舅¶氏剃落壯而有立故生二十
五嵗立菩提願從南岳大圓大師具¶戒樂其所由生故
大厯中不去父母之邦請𨽻於本州景雲寺修¶道徳應
無所住故貞元初離我所徙居洪州龍興寺説法親近
善¶知識故與匡山法真天台靈裕荆門法裔暨興果神
湊建昌惠進¶等五長老交遊佛法屬王臣故與姜相國
公輔顔太師真卿暨本<md:KR4h0024_SBCK_062-9a>¶道廉使楊君慿韋君丹四君子
友善提振禁戒故講四分律而從¶善逺罪者無其數隨
<pb:KR4h0024_WYG_062-18a>
順化縁故坐甘露壇而誓衆主盟者二十年¶荷擔大事
故前後登方等施尸羅者十有八㑹救㧞羣生故娑婆¶
男女由我得度者萬五千五百七十二人示生無常故
元和十年¶十月己亥遷化於東林精舍示滅有所故是
月丙寅歸全於南岡¶石墳住世七十七嵗安居六十五
夏自生至滅隨跡示教行止語¶黙無非佛事夫施於人
也博則反諸已也厚故門人鄉人報如不¶及繇是藝松
成林琢石為塔塔有碑碑有銘銘曰
<pb:KR4h0024_WYG_062-18b>
佛滅度後薝蔔香衰醍醐味醨誰反是香誰復是味景
雲大師景¶雲之生一匡苾蒭中興毗尼景雲之滅衆將
安仰法將疇依昔景¶雲來行道者隨踐跡者歸今景雲
去升堂者思入室者悲鑪峯之¶西虎溪之南石塔巍巍
有紀事者以真實詞書於塔碑¶
　　廬山東林寺律大徳熈怡大師碑銘(并序/)
　　　　　　　　　　　　　　　許堯佐¶
大師諱熈怡姓曹氏桂陽人也舊勲前烈垂休積慶史
<pb:KR4h0024_WYG_062-19a>
氏詳之矣<md:KR4h0024_SBCK_062-9b>¶夫真如不逺其要在乎無垢妙理不深其要
在乎見性本於真實¶暢於虛空俾聆芳咀潤孜孜請益
則大師之教也大師體識深靜¶風度端敏受具戒於南
嶽修律儀於東林常趺坐一室而四方學¶者差肩繼踵
發此柔軟納其歸依嘉言玉振㣲文氷釋故崇徳雅¶美
臨壇持法垂五十年嘗以至徳初𨽻東林寺居耶舍塔
院數逾¶二紀而信心長者懐甘奉贄紛然並進監厨守
藏不遑祗受既而¶悉歸精舍頒於衆僧大師率門人布
<pb:KR4h0024_WYG_062-19b>
衣糲食而已故推已以見相¶因相而歸空捜閲精㣲鑽
研㫖要常苦背悶而針石不能及也故¶中夜累歎有神
人撫背殊形駭物斯須乃去自兹窮討經論切磋¶心要
加以律儀端靜受持勤至感通之應固難盡書至於山
鹿歸¶仁林鳥效祉大師之室不足駭也大厯五年躋五
老峯望彭蠡臨¶瀑布乃構凌雲精室為經行之地旁引
泉竇以滌塵垢近躡松壑¶以求清涼丹崖雲岫勢若屏
牖然趨風望景攀危輦重翼如而至¶者難以數計積十
<pb:KR4h0024_WYG_062-20a>
餘年乃止大林精廬杖屨衣巾屏居一室行住<md:KR4h0024_SBCK_062-10a>¶坐卧無
非道場乃淬法刃燃慧炬俾夫恂恂圍繞者割其縛導
其¶迷洗然而自得也貞元中歸東林戒壇院以為吾道
已成吾教已¶行十二年丙子嵗秋七月二十七日召門
弟子曰吾隨化還須臾¶寂滅僧臘五十報齡七十一州
閭赴弔道路銜悲宗師既沒法教¶疇依蓮沼蕪涸禪林
凋折以其年八月十四日遷座於香谷原從¶人欲也大
師精貫六藝旁達百氏嘗與故太師魯國公顔真卿故
<pb:KR4h0024_WYG_062-20b>
丞相天水趙公憬故鄭滑節度兼御史大夫范陽盧公
羣今吏部¶侍郎𢎞農楊公於陵為㕘禪之侣幽鍵洞發
𤣥言兩得門人法粲¶道鏡道寧道深道琛道建利𧦬等
並三明繼軌四禪紹迹縁起皆¶泯空有兩詮卜商傳闕
里之教龍樹演迦維之法其㫖一也咸以¶夙承甘露願
勒貞珉銘曰¶
演暢㣲妙經行道揚昭昭大師啟廸無方孰云虛空不
可思量載¶滌縁念永清水地異物幽贊靈烏效瑞景行
<pb:KR4h0024_WYG_062-21a>
如存追思不墜白月¶在水澄虛則明至人臨池無垢則
清信而不渝沖而不盈宛彼堂<md:KR4h0024_SBCK_062-10b>¶廡空留法象門人紹徳
禪燈繼相式播芳塵以慰瞻仰¶
　
　
　
　
　
<pb:KR4h0024_WYG_062-21b>
　
　
　
　
　
　
　
　唐文粹巻六十二¶
<md:KR4h0024_SBCK_063-1a>¶
<pb:KR4h0024_WYG_063-1a>
欽定四庫全書
　唐文粹巻六十三¶
　　　　　　　　　　　　　宋　姚鉉¶　編
　
