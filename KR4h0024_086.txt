# -*- mode: mandoku-view -*-
#+TITLE: 唐文粹
#+DATE: 2015-09-23 10:32:08
#+PROPERTY: JUAN 86


薦賢四¶
　　　　上宰相薦皇甫湜書(韋處厚/)
　　　　薦所知於徐州張僕射書(李翺/)¶
　　　　薦齊孝若書(令狐楚/)
<pb:KR4h0024_WYG_086-1b>
　　　　薦樊衡書(崔顥/)¶
　　　師資七¶
　　　　與李勃書(田𢎞正/)
　　　　與叚校理書(劉巖夫/)¶
　　　　荅人求文章(栁宗元/)
　　　　上韓吏部書(林簡言/)¶
　　　　與常州獨孤使君書(崔元翰/)
　　　　荅韋中立書(栁宗元/)
<pb:KR4h0024_WYG_086-2a>
　　　　復杜温夫書¶
　　上宰相薦皇甫湜書　　　　　韋處厚¶
相公閣下伏以燕國張公説登翊聖明底寧泰階推心
旁求虛已¶下納房太尉由布衣振起於門下張曲江自
蓬户發揮於嶺底而<md:KR4h0024_SBCK_086-1b>¶繼播休名襲佩相印克懋勲德不
忝揄揚後之朝望因以興勸不¶多二公而推燕國者以
雜居羣倫齊齒下輩崇搆棟榦則杪忽方¶輕琢飾珪璋
則蒙昧未耀器用既光持之於耳目之前垂後而无¶配
<pb:KR4h0024_WYG_086-2b>
名節兼大用之於身世之後希古而絶倫夫豈推策考
歩之為¶乎藏徃知來之兆乎蓋合以尺牘片言申以考
跡定貎靈異五行¶之鍾粹也文章心靈之造形也著誠
居業本隐以之顯觀心擇術¶自麤以之㣲以是而求則
坐決萬方之内立斷百代之下其術既¶定其道甚明竊
見前進士皇甫湜年三十二學窮古訓詞秀人文¶脱落
章句簡斥枝葉㳺百氏而旁覽折之以歸正囊六義以
疾馳¶諷之以合雅苟堅其持操不恐於囂囂之訕脩其
<pb:KR4h0024_WYG_086-3a>
踐立不誘於藉¶藉之譽孟軻黜楊墨之心揚雄尊孔顔
之志形乎既立果於將然¶至於用心合論操毫注簡排
百氏之雜説判九流之紛蕩摘其舛¶駁趨于夷途徴㑹
理軸遣訓詞波無不蹈正超常曲暢精㫖置之¶石渠必
有劉向之刋正羣言列之東觀必有孟堅之勒成漢史
施<md:KR4h0024_SBCK_086-2a>¶之奏議必有賈誼之兼對諸生天既委明于斯人苟
回險其道未¶得按輪而驅則必混翼乎天池飱精於沆
瀣秉矰繳者從而道之¶固无及矣儻得逰門下信其才
<pb:KR4h0024_WYG_086-3b>
能相公得狥公之名有摭竒之實¶後進幸甚舍人驂御
賤役也猶能達掃門之事禰衡雕蟲薄技也¶猶能遇非
常之薦今某辱奉恩顧實百於舍人之儔皇甫湜藴積¶
才志固百於正平之量處厚百舍人之勢不能達百正
平之心方¶切恃私於門舘明者觀之其恥非一也懼愚
瞽不盡謹繕其書論¶賦合八首用卜可否輕瀆嚴威下
情不任戰懼之至¶
　　薦所知於徐州張僕射書　　　李　翺
<pb:KR4h0024_WYG_086-4a>
翺再拜齊桓公不疑於其臣管夷吾信而覇天下攘戎
翟匡周室¶亡國存荆楚服諸侯莫不至焉豎刁易牙信
而齊國亂身死不𦵏¶五公子争立兄弟相及者數世桓
公之信於其臣一道也所信者¶賢則德格於天地功及
于後世不得其人則不得其死其知人不易也¶豈惟霸
者為然雖聖人亦不能免焉帝堯之時賢不肖人皆立
于<md:KR4h0024_SBCK_086-2b>¶朝堯能知舜於是乎驩兠放共工流殛鯀竄三苖舉
禹稷臯陶二¶十有二人加諸上位故堯崩三載四海遏
<pb:KR4h0024_WYG_086-4b>
密八音後世之人皆謂¶之帝堯焉向使堯不能知舜而
遂尊驩兠共工之黨於朝禹稷臯¶陶之下二十有二人
不能用則堯將不得為齊桓公爾豈復得曰¶大哉堯之
為君乎惟天為大惟堯則之蕩蕩乎民無能名焉者哉¶
春秋曰夏滅項孰㓕之蓋齊滅之曷不言齊滅之為桓
諱也春秋為賢者¶諱此滅人之國何賢爾君子之惡惡
也嫉始善善也樂終桓公嘗¶有繼絶存亡之功故君子
為之諱繼絶存亡賢者之事也管夷吾¶用所以能繼絶
<pb:KR4h0024_WYG_086-5a>
世存亡國焉耳豎刁易牙用則不能也向使桓公¶始不
用管夷吾末有豎刁易牙争權不𦵏而亂齊國則幽厲
之諸¶侯也始用賢而終身諱其惡君子樂用賢也如此
始不用賢以及¶其終而幸後世之掩其過也則㣲矣然
則居上位流德澤於百姓¶者何所勞乎勞於擇賢得其
人加諸上使天下皆化之焉而已矣¶今天子之大臣有
土地千里孰有如執亊好賢不倦者乎葢得其<md:KR4h0024_SBCK_086-3a>¶人亦
多矣其所可求而不可取者則有人焉隴西李觀竒士
<pb:KR4h0024_WYG_086-5b>
也伏¶聞孰事知其賢將用之未及而觀病死昌黎韓愈
得古文之遺風¶明理亂根本之所由伏聞執事又知其
賢將用之未及而愈為宣¶武軍節度使之所留觀愈皆
豪傑之士也如此人不時出觀自古¶天下亦有數百年
無如其人者焉執事皆得而知之皆不得而用¶之翺實
為執亊惜焉豈惟翺一人而已後之讀前載者亦必多
為¶執事惜之矣兹有平昌孟郊貞士也伏聞執事舊知
之郊為五言¶詩自前漢李都尉蘇屬國及建安諸子南
<pb:KR4h0024_WYG_086-6a>
朝二謝郊能兼其體而¶有之李觀薦郊於梁肅補闕書
曰郊之五言詩其有髙處在古無¶上其有平處下顧兩
謝韓愈送郊詩曰作詩三百首杳然咸池音¶彼二子皆
知言者也豈欺天下之人哉郊窮餓不得安養其親周¶
天下無所遇作詩曰食薺腸亦苦强歌聲無歡出門即
有礙誰謂¶天地寛其窮也甚矣凡賢人竒士自以所負
不苟合于世是以雖¶見之難得而知也見而不能知其
賢如勿見而已矣知其賢而不<md:KR4h0024_SBCK_086-3b>¶能用如勿知其賢而已
<pb:KR4h0024_WYG_086-6b>
矣用而不能盡其才如勿用而已矣盡其¶才而容讒人
之所間者如勿盡其才而已矣故見賢而能知知而¶能
用用而能盡其才而不容讒人之所間者天下一人而
已矣兹¶有二人焉偕來其一人賢士也其一人常常人
也待之禮貎不加¶崇也則賢者行而常常之人日來矣
況其待常常之人禮貎加厚¶則善人何求而來哉孔子
曰吾未見好德如好色者聖人不好色¶而好德者也雖
好色而不如好德者次也德與色均好之又其次¶也雖
<pb:KR4h0024_WYG_086-7a>
好德而不如好色者下也最甚不好德而好色者窮矣
有人¶告曰某所有女國色也天下之人必將極其力而
求之無所愛矣¶有人告曰某所有人國士也天下之人
則不能一徃而先焉是豈¶非不好德而好色者乎賢者
則宜有以别於天下之人矣孔子述¶易定禮樂刪詩叙
書作春秋聖人也奮乎百世之上其所化之者¶非其道
則夷狄人也而孔子之廟存焉雖賢者亦不能日徃拜
之¶以其益於人寡矣故無益於人雖孔子之廟尚不能
<pb:KR4h0024_WYG_086-7b>
朝夕而事焉<md:KR4h0024_SBCK_086-4a>¶况天下之人乎有待於人而不能禮善人
良士則不如無待也嗚¶呼人之降年不可與期郊將為
他人之所得而大有立功於世與¶其短命而死皆不可
知也二者卒有一於郊之身他日為執事惜¶之不可既
矣執事終不得而用之矣雖恨之亦無奈何矣翺窮賤¶
人也直辭無讓非所宜至于此者也為道之存焉耳不
直則不足¶以伸道也非好多言者也翺再拜¶
　　薦齊孝若書　　　　　　　　令狐楚
<pb:KR4h0024_WYG_086-8a>
某官至辱垂下問令公舉一人可管記之任者愚以為
軍中之書¶記節度之喉舌指事立言而上達思中天心
發號出令以下行期¶悦人意諒非容易而可專據竊見
前進士髙陽齊孝若字考叔年¶二十四學必專授文皆
雅正詞賦甚精章表殊健踈眉目美風姿¶外若坦蕩中
甚畏慎執事儻引在幕下列於賔佐使其馳一檄飛¶一
書必能應馬上之急求言腹中之所欲夫掇芳刈楚不
棄幽逺¶况孝若相門子弟射策甲科家居君侯之化下
<pb:KR4h0024_WYG_086-8b>
且數年矣不勞重<md:KR4h0024_SBCK_086-4b>¶幣而獲至寳甚善甚善雄都大府多
士如林最所知者實斯人也¶請為閣下記其若此惟用
與捨髙明裁之¶
　　薦樊衡書　　　　　　　　　崔　顥¶
夫相州者先王之舊都西山雄崇足是秀異竊見縣人
樊衡年三¶十神爽清晤才能絶倫雖白面書生有雄膽
大略深識可以軌時¶俗長策可以安塞裔藏用守道實
有歲年今國家封山勒崇希代¶罕遇含育之類莫不踊
<pb:KR4h0024_WYG_086-9a>
躍况詔徴隐逸州貢茂異衡之際㑹千載¶一時君侯復
躬自執玊陪鑾日觀此州名藩必有所舉當是舉者¶非
衡而誰伏願不棄賢才賜以甄奬得奔大禮升聞天朝
衡因此¶時策名樹績報國榮家令當代之士知出君侯
之門矣顥不勝區¶區敢聞左右俯伏階墀用增戰汗¶
　　與李勃書　　　　　　　　　田𢎞正¶
𢎞正珍重執事之心積二十餘年竟不獲自道於執事
者徒懇懇¶終日常恐空老而無所師誠固内不自安矣
<pb:KR4h0024_WYG_086-9b>
自前年朝謁得展拜<md:KR4h0024_SBCK_086-5a>¶執事於道路之間時苦牽事復略
不得伸前時所畜之思彌有不¶足於心矣執事以古今
仁義發為懲惡勸善之心豈惟當世士君¶子所賴抑亦
姬公孔子之心待執事而明白之矣每覽前後史策¶紀
其所為古之賢者有出無愧矣𢎞正近奉制書去魏就
鎮自念¶寵榮已極能無憂惕之甚哉且自二㓂亂常已
來六十餘載矣河¶北之地教化之所不行冀趙魏常山
又河北之尤者日月積習遂¶為匪人誠可悲矣寢食常
<pb:KR4h0024_WYG_086-10a>
念之以為負經濟不羇之才者執事可¶以將朝廷之化
移獷俗之心矣𢎞正庸虛輒不自意思君子降重為¶邑
人啓茅塞之心仰執事坐師氏之筵使鄙夫修擁篲之
禮則向¶之羞姑可掩矣不審執事當俯而就之乎復恥
而不就乎今輒虛¶上倅之位矣君子光臨古人有功成
不居退得所詣者鄙人咏之¶乆矣儻終不拒至誠之情
幸甚¶
　　與段校理書　　　　　　　　劉巖夫
<pb:KR4h0024_WYG_086-10b>
人藏其心不可測度也摇舌於口誰不言仁誼哉清濁
相渾真偽<md:KR4h0024_SBCK_086-5b>¶難辨今雖有提其肺腸以呈衆某必笑而不
諒此亦不足怪也蓋¶偽者繁而真者寡况慿區區文字
而能取信於人邪所以某藴蓄¶斯乆不敢輕奮抑為此
也今幸因執事稍垂盻睞以不倫衆輩故¶得肆陳其愚
惟賜詳之某七歲受教誨始學箕裘迄今十六不見¶成
熟性本慵惰强之惟艱不能勠力盡瘁服勤先聖然常
謂男子¶生而懸弧示有事於四方固不得與兒女曹並
<pb:KR4h0024_WYG_086-11a>
列依違以沒世每¶欲奮廓埃壒破開濤浪聳翼雲漢垂
名竹帛謂舒腕可取耳殊不¶知世道隘局九重阻深不
可也又欲藏器弛用洗滌他腸昧旦調¶㫖甘入夜吟編
簡索聖賢意探情性源白雲霏空虚舟汎波塵機¶不張
語黙自任湜湜然得全其愚為唐一閒人而家世清風
祗承¶嚴訓不可也又欲掉長舌於公卿閒蘧蒢戚施以
媚於人拱立下¶流阿㫖從衆善者曰善不善者亦曰善
巧言如流俾躬處休而愚¶僻已慣矯之惟病不可也三
<pb:KR4h0024_WYG_086-11b>
者之惑心不可屈志不可諧岐路難¶期歲月易老踐履
之道倀然自迷執事濯纓清流敏古多識試與<md:KR4h0024_SBCK_086-6a>¶指其要
路將鞭蹇以趨之某再拜¶
　　荅人求文章書　　　　　　　栁宗元¶
古今號文章為難足下知其所以難乎非謂比興之不
足恢拓之¶不逺鑚礪之不工頗纇之不除也得之為難
知之愈難爾儻或得¶其髙朗探其深賾雖有蕪累則為
日月之蝕也大珪之瑕也曷足¶傷其明黜其寳哉且自
<pb:KR4h0024_WYG_086-12a>
孔子以來兹道大闢家修人勵刓精竭慮¶者㡬千年矣
其間耗費簡札役用心神者其可數乎登文章之籙¶波
及後代越不過數十人耳其餘誰不欲争裂綺繡互攀
日月髙¶居於萬物之中雄視於百代之下率皆縱臾而
不克躑躅而不進¶力蹙勢窮吞志而沒故曰得之為難
嗟乎道之顯晦幸不幸繋焉¶談之辯訥升降繋焉鑒之
頗平好惡繋焉交之廣狹屈伸繋焉則¶彼卓然自得以
奮其間者合乎否乎是未可知也而又榮古陋今¶者比
<pb:KR4h0024_WYG_086-12b>
肩疊迹大抵生而不遇死則垂聲者衆焉揚雄沒而法
言大¶興馬遷生而史記未振彼之二子且猶若是况乎
未甚聞著者哉<md:KR4h0024_SBCK_086-6b>¶有文不傳於後祀聲遂絶於天下者矣
故曰知之愈難而為文之¶士亦多漁獵前作戕賊文史
抉其意抽其華置齒牙閒遇事蠭起¶金聲玊耀誑聾瞽
之人徼一時之聲雖終淪棄其奪朱亂雅為害¶已甚是
其所以難也閒聞足下欲觀僕文章退發囊笥編其蕪
穢¶心悸氣動交於胷中未知孰勝故乆滯而不徃也今
<pb:KR4h0024_WYG_086-13a>
徃僕所著賦¶頌碑碣文記議論書序之文凡四十八首
合為一通想令治書蒼¶頭吟諷之也擊轅拊缶必有所
擇顧鑒視何如耳還以一字示褒¶貶焉¶
　　上韓吏部書　　　　　　　　林簡言¶
人有儒其業與孟軻同代而生不遂師於軻不得聞乎
道閣下豈¶不謂之惜乎又有與揚雄同代而生不遂師
於雄不得聞乎道閣¶下豈不謂之惜哉有習於琴者問
其所習必曰吾師於某某所傳¶師曠之道也習於弧者
<pb:KR4h0024_WYG_086-13b>
問其所習必曰吾師於某某所傳濯孺子¶之道也脱二
人未至於古然亦無敢是非者以所傳有據故也儻<md:KR4h0024_SBCK_086-7a>¶曰
吾自能非授受於人也必知其音俚音也其能庸能也
嗚呼聖¶人之道與琴弧之道相逺矣而琴弧尚能自習
之如此况聖人之¶道乎去夫子千有餘載孟軻揚雄死
今得聖人之㫖能傳説聖人¶之道閣下耳今人睎閣下
之門孟軻揚雄之門也小子幸儒其業¶與閣下同代而
生閣下無限其門俾小子不得聞其道為異代惜¶焉
<pb:KR4h0024_WYG_086-14a>
　　與常州獨孤使君書　　　　　崔元翰¶
日月崔元翰再拜上書郎中使君閣下天之文以日月
星辰地之¶文以百穀草木生於天地而肖天地聖賢又
得其靈和粹美故皆¶含章垂文用能裁成庶物化成天
下而治平之主必以文德致時¶雍其承輔之臣亦以文
事助王政而唐堯虞舜禹湯文武之代則¶憲章法度禮
樂存焉臯陶伯益伊傅周召之倫則誥命謨訓歌頌¶傳
焉其後衛武召穆吉甫仍叔咸作之詩並列于雅孔聖
<pb:KR4h0024_WYG_086-14b>
無大位¶由修春秋述詩易反諸正而寄之治而素臣丘
明㳺夏之徒又述<md:KR4h0024_SBCK_086-7b>¶而贊之推是而言為天子大臣明王
道斷國論不通乎文學者則¶陋矣士君子立於世升於
朝而不繇乎文行者則僻矣然患後世¶之文放蕩於浮
虛舛馳於怪迂其道遂隐謂宜得明哲之師長表¶正其
根源然後教化淳矣閣下紹三代之文章播六學之典
訓㣲¶言髙論正詞雅㫖温純深潤溥博𢎞麗道德仁義
粲然昭昭可得¶而本學者風馳雲委日就月將庶幾於
<pb:KR4h0024_WYG_086-15a>
正若元翰者徒以先人之¶緒業不敢有二事不遷於他
物而其顓蒙樸騃難以為工抗精勞¶力未有可採獨喜
閣下雖處貴位而有仲尼誨人不倦之美亦欲¶以素所
論撰貢之閣下然而未有暇也不意流於朋友露其嗤
鄙¶而乃盛見稱歎俯加招納顧惟狂簡何以克堪今謹
别貢五篇庶¶垂觀察儻復褒其一字有踰拱璧之利假
以一言若垂華衮之榮¶不宣元翰載拜¶
　　　荅韋中立書　　　　　　　　栁宗元
<pb:KR4h0024_WYG_086-15b>
宗元白辱書云欲相師僕道不篤業甚淺近環顧其中
未見可師<md:KR4h0024_SBCK_086-8a>¶者雖嘗好言論為文章甚不自是也不意吾
子自京都來蠻夷間¶乃幸見取僕自卜固無取假令有
取亦不敢為人師為衆人師尚¶不敢况敢為吾子師乎
孟子稱人之患在好為人師由魏晉已下¶人益不事師
今之世不聞有師有輒譁笑之以為狂人獨韓愈奮不¶顧
流俗犯笑侮收召後學作師説因抗顔而為師世果羣
怪聚罵¶指目牽引而増為言詞愈以是得狂名居長安
<pb:KR4h0024_WYG_086-16a>
炊不暇熟又挈挈¶而東西如是數矣屈子賦曰邑犬羣
吠吠所怪也僕徃聞庸蜀之¶南恒雨少日日出則犬吠
子以為過言前六七年僕來南二年冬¶幸大雪踰嶺
被南越中數州之犬皆蒼黄吠噬狂走者累日至無¶雪
乃已然後始信前所聞者今韓愈既自以為蜀之日吾
子又欲¶使吾為越之雪不亦病乎非獨見病亦以病吾
子然雪與日豈有¶過哉顧吠者犬耳度今天下不吠者
幾人而誰敢衒怪於羣目以¶召閙取怒乎僕自謫過以
<pb:KR4h0024_WYG_086-16b>
來益少志慮居南中九年增脚氣病漸¶不喜閙豈可使
呶呶者早夜沸吾耳搔吾心則固僵仆煩憒愈不<md:KR4h0024_SBCK_086-8b>¶可過
矣平居望外遭齒舌不少不獨欠為人之師耳抑又聞
之古¶者重冠禮將以貴成人之道是聖人所尤用心者
也數百年來人¶不復行近有孫昌𦙍者獨發憤行之既
成禮明日造朝到外廷薦¶笏言於卿士某子冠畢應之
者咸憮然京兆尹鄭叔則怫然曳笏¶郤立曰何預我邪
廷中皆大笑天下不以非鄭尹而快孫子何哉¶獨為所
<pb:KR4h0024_WYG_086-17a>
不為也今之命師者大類此吾子行厚而辭深凡所作
皆¶恢恢然有古人形貎雖僕敢為師亦何所增加也假
以僕年先吾¶子聞道著書之日不後誠欲徃來言所聞
則僕固願悉陳中所得¶者吾子茍自擇之取某事去某
事則可矣若定是非以教吾子僕¶才不足而又畏前所
陳者其為不敢也決矣吾子前所欲見吾文¶悉以陳之
非以耀明於子聊欲觀子氣色誠好惡如何也今書來¶
言者皆太過吾子誠非佞譽誣諛之徒直見愛甚故然
<pb:KR4h0024_WYG_086-17b>
耳始吾㓜¶且少為文章以辭為工及長乃知文者以明
道是固不為炳炳琅¶琅務采色&KR0247;聲音而為能也凡吾
所陳皆自謂近道而不知道之<md:KR4h0024_SBCK_086-9a>¶果近乎逺乎吾子好道
而可吾文或者其於道不逺矣故吾每為¶文章未嘗敢
以輕心掉之懼其剽而不留也未嘗敢以怠心易之¶懼
其弛而不嚴也未嘗敢以昬氣出之懼其昧沒而雜也
未嘗敢¶以矜氣作之懼其偃蹇而驕也抑之欲其奥揚
之欲其明疏之欲¶其通亷之欲其節激而發之欲其清
<pb:KR4h0024_WYG_086-18a>
固而存之欲其重此吾所以¶羽翼夫道也本之書以求
其質本之詩以求其恒本之禮以求其¶宜本之春秋以
求其斷本之易以求其動此吾所以取道之原也¶叅之
穀梁氏以厲其氣叅之荀孟以暢其支叅之莊老以肆
其端¶叅之國語以博其趣叅之離騷以致其幽叅之太
史以著其絜此¶吾所以旁推交通而以為之文也凡若
此者果是邪果非邪有取¶乎抑無取乎吾子幸觀焉擇
焉有餘以告焉茍亟來以廣是道子¶不有得焉則我得
<pb:KR4h0024_WYG_086-18b>
矣又何以師云爾哉取其實而去其名無招越¶蜀吠怪
而為外廷所笑則幸矣¶
　　復杜温夫書　　　　　　　　栁宗元<md:KR4h0024_SBCK_086-9b>¶宗元白兩月來三辱生書書皆逾千言意若相望以不
對荅引譽¶者然僕誠過矣而生與吾文又十巻噫亦多
矣文多而書頻吾不¶對荅引譽宜可自反而來徴不背
相見亟拜亟問其得終無辭乎¶凡生十卷之文吾已略
觀之矣吾性騃滯多所未甚諭安敢懸斷¶是且非邪書
<pb:KR4h0024_WYG_086-19a>
抵吾必曰周孔周孔安可當也儗人必於其倫生以¶直
躬見抵宜無所諛今道而不幸乃曰周孔吾豈得無駭
怪且疑¶生悖亂浮誕無所取幅尺以故愈不對荅來栁
州見一刺史即周¶孔之今而去我道連而謁於潮之二
邦又得二周孔去之京師京¶師顯人為文辭立聲名以
千數又宜得周孔千百何吾生胷中擾¶擾焉多周孔哉
吾雖少為文不能自彫斵引筆行墨快意纍纍意¶盡便
止亦何所師法立言狀物未嘗求過人亦不能明辨生
<pb:KR4h0024_WYG_086-19b>
之才¶致但見生之用助字不當律令惟以此奉荅所謂
乎歟邪哉夫者疑¶辭也矣爾焉也者决辭也今生則一
之宜考前聞人所使用與吾¶言類且兾慎思之則一益
也庚桑子言藿蠋鵠卵者吾取焉道連<md:KR4h0024_SBCK_086-10a>¶而謁於潮其卒
可化乎然世之求知音者一遇其人或為十數文¶即務
徃京師急日月犯風雨走謁門户以冀茍得今生年非
甚少¶而自荆來栁自栁將道連而謁於潮途逺而深矣
則其志果有異¶乎又狀貎嶷然類丈夫視端形直心無
<pb:KR4h0024_WYG_086-20a>
岐徑其質氣誠可也獨要¶謹充之爾謹充之則非吾獨
能生宜勿怨亟之二邦以取法時思¶吾言非固拒生者
孟子曰余不屑其教誨也者是亦教誨之而已¶矣某白¶
　
　
　
　
　
<pb:KR4h0024_WYG_086-20b>
　
　
　
　
　
　
　
　唐文粹巻八十六<md:KR4h0024_SBCK_086-10b>¶<md:KR4h0024_SBCK_087-1a>¶
<pb:KR4h0024_WYG_087-1a>
欽定四庫全書
　唐文粹巻八十七¶
　　　　　　　　　　　　　宋　姚鉉　編¶
　　書九(㧾六首/)¶
　　　自薦¶
　　　　上張燕公書(房琯/)
　　　　止裴度相公書(元稹/)¶
　　　　上鄭相公書(歐陽詹/)
<pb:KR4h0024_WYG_087-1b>
　　　　上宰相三書(韓愈/)¶
　　上張燕公書　　　　　　　　房　琯¶
竊惟當今主英臣誠海平天清干相國者更言朝廷之
遺闕黔黎¶之艱阻妄矣琯直以有詞不自明徴積心無
與消散此亦一夫不¶獲願就相門陳之或議相門重深
賤士罕及進言不少非人則廢¶退而復念止于旬時若
借人為容則恥殊特達欲持情徑徃則懼¶致忽遺思所
以自竒圖左右見異僭用舊禮獻此琬珪冀贄列得¶啓
<pb:KR4h0024_WYG_087-2a>
其書書窮思見其人矣至有輕好行怪易為犯德琯非
敢如此¶也願左右明之琯嘗聞既徃布衣之士亦賤者
也而一人下之三<md:KR4h0024_SBCK_087-1b>¶公崇之將欲分其賢愚而係其理亂
琯自料必不能有損益於盛¶朝徒亦形似英哲之蹤辱
累珪璋之德希左右以公選琯因以私¶進所私者則敢
終而言之琯㓜為先相國棄委翳於蓁蕪之下因¶物遂
遷與農者莫辨不忍窘厄然後以菑獲為懐將祗若遺
謀乃¶發前言筐篋有相公述作焉有先君鑒誡焉約之
<pb:KR4h0024_WYG_087-2b>
立言依以扶信¶若赴古道則適若逢今人則乖或謂之
非或謂之是求我哲匠繋¶此困蒙顧此身在下流無聞
上士未足為先君之嗣不可見先君¶之友况有貴賤之
異為之隔闊乎深惟達音者希恐不可再得忽¶不知相
國之富貴如此琯之貧賤又如此期相國乃曰人以道
義¶求我我不當以貴賤隔之借如宣父有相國之貴寧
拒㳺夏之徒¶歟夫其此心千載一用豈琯也當之又見
禮經有難進易退者戒¶貪也起人來學者勸道也琯趣
<pb:KR4h0024_WYG_087-3a>
仁者而乆未行何乎衣惟素褐乘¶非車馬閽人斥之馭
者排之長衢髙門驟拜左右則近於論訴豈¶聞道之士
乎故獻玉貢書以先其意或垂善誘使得登其門假以<md:KR4h0024_SBCK_087-2a>¶温和之顔賜其清閒之宴大觀宗廟旁見百官上諮為
人之紀綱¶次及作文之利害然後陳百一之誡諷南山
之詩醉德冩誠俯而¶告退琯之願也未敢忘也若其取
於是日許時入奉一歲之内得¶再厠法曹舍人聞詩禮
焉人子畢矣豈有恨哉至如笥有衣裳天¶有秩序聖君
<pb:KR4h0024_WYG_087-3b>
在上何人不欲如琯今日未敢生心儻見露之時為¶左
右所器亦願起自燕國門下令衆人别意瞻矚也貪竭
鄙志不¶覺多言妨塵宴私憂危失措儻左右垂無窮之
惠降不測之禮錫¶數字之荅加一介之使則相國保下
士之譽小人獲見知之榮光¶照㣲軀價傳多士輒餙瑣
貎以俟軒車¶
　　上裴度相公書　　　　　　　元　稹¶
通州司馬元稹謹再拜獻書相公閣下日者相公之掾
<pb:KR4h0024_WYG_087-4a>
洛也稹獲¶陪侍道途不以庸妄諮及章啓則竊聞閣下
以文皇勅起居郎書¶居安思危四字於笏為至戒今陛
下當晉武平吳之後閣下即東¶征而還安孰甚焉思豈
可廢况今四邸並開掃門之賔競至碣石<md:KR4h0024_SBCK_087-2b>¶餘沴束身之
欵未堅則推食握髪之意可遽移於髙枕擊鐘之逸¶矣
且得人則理之談實老生之常語至於切近猶飢者欲
食不可¶惡熟俗而不言也若稹之未學淺見又安敢引
喻古昔於閣下獨¶憶得近日故裴兵部之納人也甄辨
<pb:KR4h0024_WYG_087-4b>
精浄號為名流及其為相也¶搆置羣材使梁棟榱桷咸
適其用人頗隘之至於激濁揚清亦無¶所愛恡是以禀
政不累月閣下自外寮為起居郎韋相自巴州知¶制誥
張河南自邕幕為御史李西川自饒州為雜端密勿津
梁之¶地半得其人如故韋纁如稹等㧞於疑礙置於朝
行者又十數然¶後排異已之巨敵引腹心之至交當時
一二年間幾至於奸無蹊¶隧而正有根本矣及山東沴
作上以兵事諮之則對以禁暴息人¶之外不能有以佐
<pb:KR4h0024_WYG_087-5a>
震耀是以樽俎之謀不專於廊廟蓋亷善精㣲¶之士素
熟於心胷而汎駕乗桴之材未嘗量校於左右也比於
閣¶下今日之雄材大略為短矣然而即世之後雖無李
嚴廖立之思¶而十年之内備將相號名卿者多其引㧞
嗚呼子皮叔牙之功斯<md:KR4h0024_SBCK_087-3a>¶不細矣日者閣下方事淮蔡獨
當鑪鎚内藴深謀外排羣議始以¶追韓信㧞吕蒙為急
務固非叔孫通薦儒之日也今殊勲既建至¶化方行亦
當念魏鄭公守成之難而三復文皇帝思危之詔乎以
<pb:KR4h0024_WYG_087-5b>
愚揆之欲人不怨莫若遷授之有常欲人之竭誠莫若
救拯於焚¶溺何謂有常而不怨以省言之由後行為前
行以臺言之自察院¶轉殿院茍不如是則怨矣茍能如
是何怨哉何謂救拯而竭誠稹¶又不敢移之他人借如
小生之庸且昧也固不及班行之中輩又¶敢自讓於郎
吏之末者邪向使元和中一年為拾遺二年為補闕¶不
三四年為貟外又三四年為正郎則宰物者雖朝許之
以綸誥¶暮許之以專席厚則厚矣遽責有隳肝瀝膽同
<pb:KR4h0024_WYG_087-6a>
厮養之用力亦難¶哉及夫為計不良困於溝瀆者十年
矣茍有舒其胼攣置之趨走¶者又不敢愛氣力恡心髓
於和扁也是猶龜鼉之有水鳥獸之有¶林何嘗愧於水
木茍或縶而籠之鎻而檻之其或放之投之者則¶必啁
噍顧慕以報人報其免於難也今天下病溝瀆困籠檻
思閣<md:KR4h0024_SBCK_087-3b>¶下藥之養之投之放之者豈特小生而已哉且曩
時之窒閣下及¶小生者豈不以閣下䟽有居安思危之
字為抵忌對上以河南掾¶尉非貶官為説乎向非裴兵
<pb:KR4h0024_WYG_087-6b>
部一二明之則稹終老於貧賤固其¶宜也儻閣下猶二
三年遲迴於外任則少陽邀望之際固未得奉¶惶惶之
命以周知其巢穴當元濟討除之始又安能定已成之
冊¶於上前排未立之疑於衆口哉今天下能不有萬一
於閣下之才¶略而由跼足帖脅私自憐其志力哉况當
今陛下在宥四海與¶人更始特降含垢棄瑕之書且授
隨材任能之柄於閣下閣下若¶不能蕩滌痕累洞開嫌
疑棄仇如振塵愛士如救餒使恃才薄行¶者自贖於煩
<pb:KR4h0024_WYG_087-7a>
辱以能見忌者騁力於通衢上以副聖君咸與惟新¶之
德次以廣閣下好善救人之道使千百年外謂閣下與
裴兵部¶為交相短長亦足為賢相矣未盡善也且夫當
陛下肇臨宇宙之¶初與得天乆照之後愈光明矣安有
裴兵部㧞羣材於前則盡行¶閣下㧞羣材於後則盡廢
以閣下沐浴恩波之始與徽猷克壯之<md:KR4h0024_SBCK_087-4a>¶秋愈汪洋矣又
安有救裴寰之罪换禹錫之官則盡易振天下之¶窮滯
行渙汗之條目則盡難稹雖至愚未敢然也稹自十年
<pb:KR4h0024_WYG_087-7b>
遭罹¶多故每欲發書故舊尚不敢盡陳其情豈不知干
宰相有不測之¶罪邪熟自忖之與其瘴死蠻夷自題不
遇之牓比夫塵穢尊重伏¶俟危言之刑無異也聊因所
善緘獻鄙誠翹企刑書不敢逃讓不¶宣稹頓首¶
　　上鄭相公書　　　　　　　　歐陽詹¶
將仕郎守國子監四門助教歐陽詹謹齊沐緘書再拜
遣𨽻子弟¶獻於相公中衢之車下庶及乎閣下當今主
上聖哲輔相賢明可¶行已行可止已止其或未行未止
<pb:KR4h0024_WYG_087-8a>
非不知也非不念也未可行而¶未可止也其愚蒙欲陳
所知則在知之之後念之之内矣亦何敢¶言今斯有言
自言而已人有百行修萬事精内扣濳鳴外聼无聲¶非
不願用而人不用非不願旌而人不旌雖和平之代至
老至死¶者相公以為有之乎某將十有十百有百千有
千也何以若知自<md:KR4h0024_SBCK_087-4b>¶近之耳某嘗讀論語得孔子曰古之
學者為已今之學者為人傷時之學者不由所學矜所
學也某不敏傷切如之况禀羔羊鴻雁之性未資訓導
<pb:KR4h0024_WYG_087-8b>
而敬順和合乎教者十或四五絜身畏人負拙自守始
以孝悌忠信約禮從儀人生合爾博聞逰藝行義修辭
人生固然殊不以有為而為也幸屬昭代以此官人敬
趨條目遂希銓擇五試於禮部方售鄉貢進士四試於
吏部始授四門館助教(某兩應博學宏詞不售一平選/被駮又平選始授四門助教也)
夫人百行庶幾萬事留心不仕則已仕則冀就髙衢逺
途展其素蓄垂名于後代播美於當時匪徒利斗粟希
片帛救寒暑給朝夕也所以利斗粟希片帛者不能無
<pb:KR4h0024_WYG_087-9a>
之其將百行庶幾萬事留心之流有所分别某非斯人
之徒歟其慕彼人之徒歟企夫髙衢逺途也噫以四門
助教限四考格以五選十年方易一官也自兹循資歴
級然得太學助教其考選年數又如四門若如之則二
十年矣自茲循資歴級然得國子助教其考選年數又
如太學若如之則三十年矣三十年間未離助教之官
人
