# -*- mode: mandoku-view -*-
#+TITLE: 唐文粹
#+DATE: 2015-09-23 10:32:04
#+PROPERTY: JUAN 69


鉉　編¶
　　銘丁(誄表述附總一十二首/)¶
　　　庶官七¶
　　　　唐吏部尚書諸道鹽鐡轉運使李公墓誌銘
　　　　(權徳輿/)¶
　　　　唐吏部侍郎贈禮部尚書昌黎韓先生墓誌
<pb:KR4h0024_WYG_069-1b>
　　　　銘(皇甫湜/)¶
　　　　唐工部貟外郎杜甫墓誌銘(元稹/)¶
　　　　唐監察御史周公墓碣銘(栁宗元/)¶
　　　　唐太學博士施先生墓誌銘(韓愈/)¶
　　　　唐著作郎贈秘書少監權君墓表(附華/李)
　¶　　　唐太子校書李元賓墓誌銘(韓愈/)¶
　　　牧守四¶
　　　　栁子厚墓誌銘(韓愈/)
<pb:KR4h0024_WYG_069-2a>
　　　　吕衡州誄(附宗元/<md:KR4h0024_SBCK_069-1b>¶栁)
　　　　左黄州表(附結/元)
　¶　　　陸歙州述(附翺/李)
　¶　　賢宰一¶
　　　　元魯山墓碣銘(李華/)¶
　　唐故銀青光禄大夫守吏部尚書兼御史大夫充
　　諸道¶鹽鐡轉運等使上柱國趙郡開國公贈尚書
　　右僕射李¶公墓誌銘(并序/)　　　權德輿
<pb:KR4h0024_WYG_069-2b>
惟元和四年夏五月丁夘冡宰趙郡公巽寢疾薨于永
崇里享年¶六十三天子憫然不視朝追命右僕射冬十
月乙酉返𦵏于洛師¶緱氏縣芝田鄉之大墓公字令叔
趙郡贊皇人曽祖知讓皇河南¶府長水縣主簿祖承𦙍
江州别駕贈太府少卿父嶷右武衛録事¶參軍飾終四
加至尚書右僕射世載德善至公昌大始以明經筮¶仕
爲華州參軍試言超絶補鄠縣尉登朝爲監察御史殿
中侍御¶史由美原縣令課最爲刑部貟外郎由萬年縣
<pb:KR4h0024_WYG_069-3a>
令課最爲户部(闕/)<md:KR4h0024_SBCK_069-2a>¶司二郎中由常州刺史理行第一徴
爲給事中以御史中丞領潭¶州刺史湖南觀察使就加
右散騎常侍以右散騎常侍領洪州刺¶史江西觀察使
就加御史大夫由二府報政入爲兵部侍郎在途¶加度
支鹽鐡副使至止踰月代今司徒爲使明年遷兵部尚
書閒¶一歲轉吏部尚書揔八柄平九賦左右理道以紓
元元天子方推¶心竦意倚以爲相奄然大病斯可痛也
公温重方嚴愷悌忠清得¶洪範之正直稟大雅之明哲
<pb:KR4h0024_WYG_069-3b>
强志特立爲儒門吏師中臺草議左¶曹還詔法程之下
無尤違分畫之下無差失其爲二方循班制建¶長利布
以休龢樹之風聲大凡都府歲杪使刻深吏周行支郡
鈎¶撫泉貨二千石不相聊生如梏拲然公至分命部從
事覽觀禮俗¶問人疾苦亷吏善否而已至有經用之羨
使郡自爲理得以蠲乏¶用補庸亡府無私焉四履之内
遇凶旱水溢損有餘以均不足農¶里無大乏官司無宿
憂而邦鄉碩生勸學講藝導彼輕僄率循教¶化皆聲詩
<pb:KR4h0024_WYG_069-4a>
揭于康莊其制國用也調盈虛御輕重阜齊人之業而<md:KR4h0024_SBCK_069-2b>¶地不加賦佐公家之急而利無所渫先是池澤之稅因
縁爲奸牢¶盆以私幣貨寖濫公則去一朝之便質終歲
之成變其苦窳以寛¶物力盈入之數不可勝條上嗣位
之歲發武庫禁兵以誅劉闢三¶蜀之饋不乏於軍千金
之費不征於人揚天聲於井絡斷戎首於¶齊斧是皆謀
猷大績經理大本豈止於漢庭桑大夫耿中丞區區¶然
商功利析秋毫而已哉其爲天官已嬰寢患猶與郎吏
<pb:KR4h0024_WYG_069-4b>
切劘奏¶書去繳繞之科禁絶私回於胥吏士之得調者
多受賜焉内外掃¶除之際精爽不亂與上言職業雖康
寧宴閒之不若君子以爲難¶自解巾褐至捐館舍凡厯
官十六利刃觸虛大車以載文理聰明¶卓冠出倫規爲
密靜矩度章灼大吏之所表的諸公之所嚴重其¶文采
精實循道體要而不爲曼辭其術學博洽折中定疑而
不理¶章句喜士尊賢開懷盍簪絲桐博奕談笑嗢&KR1744;每
有餘裕而無留¶事志在端正百度儀形四方以謨明𢎞
<pb:KR4h0024_WYG_069-5a>
濟爲己任而績用未究斯¶吾君所以當宁流嘆而衆君
子失聲怛㤞豈虛也哉凡三合姓初<md:KR4h0024_SBCK_069-3a>¶曰范陽盧夫人太
子賓客㓜平之女次京兆韋氏二夫人潁州刺¶史勺洎
膳部貟外郎襄之女以從祖妹而繼室焉皆以華腴淑
哲¶不幸凋落長子紹左衛兵曹參軍鳯翔節度巡官専
謹有馴嗣子¶繼京兆府參軍飾躬彊學㓜子紵編皆以
門廕在仕紹繼等泣次¶先公官簿事業請書墓石且以
理命見託故不得讓焉銘曰
<pb:KR4h0024_WYG_069-5b>
太行之東全趙古風鍾懿美兮左車武毅元禮文事叢
慶祉兮天¶官冡卿莊重亷清大君子兮精金斷割良玉
特達視所履兮表率¶二邦鰥孤恵康斯樂只兮均齊八
政底慎徽令有經紀兮宜登上¶台以賦羣才命遄已兮
緱原厚地追琢款識神在此兮¶
　　故吏部侍郎贈禮部尚書昌黎韓先生墓誌銘(并/序)¶
　　　　　　　　　　　　　　　皇甫湜¶
長慶四年八月昌黎韓先生既以疾免吏部侍郎書諭
<pb:KR4h0024_WYG_069-6a>
湜曰死能¶令我躬所以不隨世磨滅者惟子以爲囑其
年十二月丙子遂薨¶明年正月其孤昶使奉功緒之録
繼訃以至三月癸酉𦵏河南河<md:KR4h0024_SBCK_069-3b>¶陽乃哭而叙銘其墓其
詳將揭之於神道碑云先生韓愈字退之¶後魏安桓王
茂六代孫祖朝散大夫桂州長史諱叡素父秘書郎¶贈
尚書左僕射諱仲卿先生七歲好學言出成文及冠恣
爲書以¶傳聖人之道人始未信既發不掩聲震業光衆
方驚爆而萃排之¶乘危將顛不懈益張卒大信於天下
<pb:KR4h0024_WYG_069-6b>
先生之作無圓無方至是歸¶工抉經之心執聖之權尚
友作者跋邪觝異以扶孔氏存皇之極¶知人罪非我計
茹古涵今無有端涯渾渾灝灝不可窺校及其酣¶放豪
曲快字凌紙怪發鯨鏗春麗驚耀天下然而栗密窈眇
章妥¶句適精能之至入神出天嗚呼極矣後人無以加
之矣姬氏已來¶一人而已矣始先生以進士三十有一
仕歴官其爲御史尚書郎¶中書舍人前後三貶皆以䟽
陳治事廷議不隨爲罪常惋佛老氏¶法潰聖人之隄乃
<pb:KR4h0024_WYG_069-7a>
唱而築之及為刑部侍郎遂章言憲宗迎佛骨¶非是任
為身恥上怒天子先生處之安然就貶八千里海上嗚
呼¶古所謂非茍知之亦允蹈之者邪吳元濟反吏兵久
遁無功固(闕/)<md:KR4h0024_SBCK_069-4a>¶將(闕/)　懼恟恟先生以右庶子兼御史中
丞行軍司馬宰相軍出¶潼闗請先乘遽至汴感說都統
師乘遂和卒擒元濟王庭凑反圍¶牛元翼於深救兵十
萬望不敢前詔擇庭臣往諭衆慄縮先生勇¶行元稹言
於上曰韓愈可惜穆宗悔馳詔無徑入先生曰止君之
<pb:KR4h0024_WYG_069-7b>
仁死臣之義遂至賊營麾其衆責之賊恇汗伏地乃出
元翼春秋¶美臧孫辰告糴于齊以為急病校其難易孰
為冝襃嗚呼先生真¶古所謂大臣者邪選拜京兆尹歛
禁軍帖旱糴齾倖臣之鋩再為¶吏部侍郎薨年五十七
贈禮部尚書先生與人洞朗軒闢不施㦸¶級族姻友舊
不自立者必待我然後衣食嫁娶喪𦵏平居雖寢食¶未
嘗去書怠以為枕飡以飴口講評孜孜以磨諸生恐不
貎美游¶以詼笑嘯歌使皆醉義忘歸嗚呼可謂樂易君
<pb:KR4h0024_WYG_069-8a>
子鉅人者矣夫人¶髙平郡君范陽盧氏孤前進士昶壻
左拾遺李漢鞏集賢校理樊¶宗懿次女許嫁陳氏三女
未笄銘曰¶
維天有道在我先生萬頸胥延坐廟以行令望絶邪痌
此四方惟<md:KR4h0024_SBCK_069-4b>¶聖有文乖微歲千先生起之焯役于前彍義
滂仁耿照充天有如¶先生而合亘年按我章書經紀大
環唫不時施昌極後昆噫嘻永¶歸奈知之悲¶
　　唐工部員外郎杜甫墓誌銘(并序/)元　稹
<pb:KR4h0024_WYG_069-8b>
叙曰余讀詩至杜子美而知古人之才有所揔萃焉始
堯舜之君¶臣以賡歌相和是後詩人繼作厯夏殷周千
餘年仲尼緝拾選練¶取其干預教化之尤者三百篇其
餘無聞焉騷人作而怨憤之態¶繁然猶去風雅日近尚
相比擬秦漢已還采詩之官既廢天下俗¶謡民謳歌頌
諷賦曲度嬉戱之詞亦隨時間作至漢武帝賦栢梁¶詩
而七言之體具蘇子卿李少卿之徒尤工為五言雖句
讀文律¶各異雅鄭之音而詞意闊逺指事言情自非有
<pb:KR4h0024_WYG_069-9a>
為而為則文不妄¶作建安之後天下之士遭罹兵戰曹
氏父子鞍馬間為文往往横¶槊賦詩故其遒文壯節抑
揚怨哀悲離之作尤極於古晉世風槩¶稍存宋齊之間
教失根本士以簡慢矯飾相尚文章以風容色澤<md:KR4h0024_SBCK_069-5a>¶放曠
精清為高盖吟寫性靈流連光景之文也意義格力無
取焉¶陵遲至梁陳滛豔刻飾佻巧小碎之詞又宋齊之
所不取唐興學¶官大振厯世之文能者互書而又沈宋
之流研練情切穏順聲勢¶謂之為律詩由是而后文變
<pb:KR4h0024_WYG_069-9b>
之體極焉而又好古者遺近務華者¶去實效齊梁則不
逮於晉魏工樂府則力屈於五言律切則骨格¶不存閒
暇則纎穠莫備至于子美所謂上薄風雅下該沈宋言
奪¶蘇李氣吞曹劉掩顔謝之孤髙雜徐庾之流麗盡得
古今之體勢¶而兼昔人之所獨専矣如使仲尼考鍛其
㫖要尚不知貴其多乎¶哉茍以為能所不能無可無不
可則詩人已來未有如子美者是¶時山東人李白亦以
竒文取稱時人謂之李杜余觀其壯浪縱恣¶擺去拘束
<pb:KR4h0024_WYG_069-10a>
摸寫物象及樂府歌詩誠亦差肩於子美至若鋪陳終¶
始排比聲韻大或千言次猶數百詞氣豪邁而風調清
深屬對律¶切而脫棄凡近則李尚不能厯其藩翰况堂
奥乎余嘗欲條㭊其¶文體别相附與來者為之凖病懶
未就爾適子美之孫嗣業啟子<md:KR4h0024_SBCK_069-5b>¶美之柩襄祔事於偃師
途次于荆楚雅知余愛言其大父之為文¶祈余為誌辭
不可絶余因系其官閥而銘其卒𦵏云系曰晉當楊¶侯
杜氏下十世而生依藝今家於鞏依藝生審言審言善
<pb:KR4h0024_WYG_069-10b>
詩官至¶膳部貟外郎審言生閑閑生甫為奉天令甫字
子美天寳中獻三¶大禮賦明皇竒之命宰相試文文善
授率府曹屬京師亂步謁行¶在授左拾遺以直言失官
出為華州司功尋遷京兆功曹劒南節¶度使嚴武㧞為
工部貟外參謀軍事旋又棄其官扁舟下荆楚間¶竟以
寓卒旅殯嶽陽享年若干夫人𢎞農楊氏女父曰司農
少卿¶怡四十九年終嗣子曰宗武病不克𦵏没命其子
嗣業以家貧無¶以給喪收拾乞丏燋勞晝夜去子美没
<pb:KR4h0024_WYG_069-11a>
後餘四十年然後卒先人¶之志亦足為難矣銘曰¶
惟元和之癸巳粤某月某日之佳辰合窆我杜子美於
首陽之山¶前嗚呼千嵗而下曰此文先生之古墳¶
　　唐監察御史周公墓碣銘(并序/)　栁宗元<md:KR4h0024_SBCK_069-6a>¶有唐貞臣汝南周氏諱某字某以諫死𦵏于某貞元十
二年栁宗¶元立碣于墓左在天寳年有以諂諛至相位
賢臣放退公為御史¶抗言以白其事得死于墀下史臣
書之公之死而佞者始畏公議¶於戲古之不得其死者
<pb:KR4h0024_WYG_069-11b>
衆矣若公之死志匡邦國氣震姦佞動獲¶其所盖得其
死者歟公之徳之才洽於傳聞卒以不試而獨申其¶節
猶能奮百代之上以為世範者也若令生於定哀之間
則孔子¶不曰未見剛者出於秦楚之後則漢祖不曰安
得猛士而存不及¶興王之用没不遭聖人之歎誠立志
者之所悼也故為之銘曰¶
忠為美道是履諫而死佞者止史之志石以紀為臣軌
兮
<pb:KR4h0024_WYG_069-12a>
　　唐太學博士施先生墓誌銘　　　韓　愈¶
貞元十八年十月十一日太學博士施先生士丏卒其
寮郭伉買¶石誌其墓昌黎韓愈為之詞曰先生明毛鄭
詩通春秋左氏傳善¶講說朝之賢士大夫從而執經考
疑者繼于門太學生習毛鄭詩¶春秋左氏傳者皆其弟
子貴游之子弟侍先生之說二經來太學<md:KR4h0024_SBCK_069-6b>¶帖帖坐諸生
下恐不卒得聞先生死二經生喪其師仕於學者亡¶其
朋故自賢士大夫老師宿儒新進小生聞先生之死哭
<pb:KR4h0024_WYG_069-12b>
泣相弔¶歸衣服貨財先生年六十九由四門助教為博
士¶由博士為太學秩滿當去諸生輒拜䟽乞留或留或
遷凡十九年不離太學祖曰旭袁¶州宜春尉父曰婼濠
州定逺丞妻曰太原王氏先先生卒子曰友¶直明州鄮縣
主簿曰友諒太廟齋郎系曰先生之祖氏自施父其¶後
施常事孔子以彰讎為博士延為太尉太尉之孫始為
呉人曰¶然曰績亦載其跡先生之興公車是召纂序前
聞于光有耀古聖¶人言其㫖密微箋注紛羅顛倒是非
<pb:KR4h0024_WYG_069-13a>
聞先生講論如客得歸卑讓¶肫肫出言孔揚今其死矣
誰嗣為宗縣曰萬年原曰神禾髙四尺¶者先生墓邪¶
　　著作郎贈秘書少監權君墓表　李　華¶
君姓權氏諱臯字士繇天水人苻秦尚書僕射翼之後
世為著姓¶祖某咸有令德君既冠進士及第試臨清尉
持節兼本道使藉君<md:KR4h0024_SBCK_069-7a>¶表為薊縣尉充判官無何主將以
逆節露君乃詐死扶親涉江免¶禍累知㡬其神先帝聞
而歎之除評事御史方議大用屬太夫人¶病危君侍奉
<pb:KR4h0024_WYG_069-13b>
憂勞因中痼疾無何太夫人終君泣血三年厥疾用¶加
服除遷起居舍人著作郎大厯元年四月某日不幸逝
於丹徒¶因殯焉享齡四十嗚呼識者慟哭聞者痛心君
有大節不可奪大¶名不可掩大才不可及大行不可名
天與之仁不與之年哀哉自¶開元天寳已來髙名下位
華方疾不能備舉然所憶者曰河南元¶君德秀元終十
年而南陽張君有畧張殁二年而君夭元之志如¶其道
德張之行如其經術君之才如其聲望人倫其瘁乎素
<pb:KR4h0024_WYG_069-14a>
與昌黎¶韓幼深京兆王鎮卿洎華友善韓評君曰可以
為宰輔王評君曰¶可以為師保華評君曰分天下之善
惡一人而已矣夫人隴西李¶氏仁賢有一子某生
七年哀禮過成人嗚呼有後哉朝廷贈君以¶祕
書少監悼賢也華自疾病風曳杖而往哭之常聞師乙
之言曰¶温良而能㫁者宜歌齊權君可謂温良而能㫁
者也故為齊風表<md:KR4h0024_SBCK_069-7b>¶君之墓云¶
忠於而國孝於而家絜而不滓瑜而不瑕仁胡不夀為
<pb:KR4h0024_WYG_069-14b>
善者何君¶不幸邪時不幸邪¶
　　唐太子校書李元賓墓銘(并序/)　韓　愈¶
李觀元賓其先隴西人始來自江之東年二十四舉進
士三年登¶上第又舉博學宏詞得太子校書又一年年
二十九客死於京師¶既歛之三日其友人博陵崔𢎞禮
𦵏之于國東門之外七里鄉曰¶慶義原曰嵩原友人昌
黎韓愈書石以誌之其辭曰¶
已乎元賓夀也者吾不知其所慕天也者吾不知其所
<pb:KR4h0024_WYG_069-15a>
惡生而不¶淑孰謂其夀死而不朽孰謂其夭已乎元賓
文髙乎當世行出乎¶古人竟何為哉竟何為哉¶
　　唐栁州刺史栁子厚墓誌銘(并序/)　韓　愈¶
子厚諱宗元七世祖慶為拓跋魏侍中封濟隂公曽伯
祖諱奭為¶唐宰相與褚遂良韓瑗俱得罪武后死髙宗
時皇考諱鎮以事母<md:KR4h0024_SBCK_069-8a>¶棄太常博士求為縣令江南其後
以不能媚權貴失御史權貴人¶死乃復拜侍御史號為
剛直所游皆當世名人子厚少精敏無不¶通達逮其父
<pb:KR4h0024_WYG_069-15b>
時雖少年已自成人能取進士第嶄然見頭角衆謂¶栁
氏有子矣其後以博學宏詞授集賢殿正字儁傑亷悍
議論證¶據今古出入經史百子踔厲風發率常屈其座
人名聲大振一時¶皆慕與之交諸公要人爭欲令出我
門下交口薦譽之貞元十九¶年拜監察御史王叔文韋
執誼用事拜尚書禮部員外郎且將大¶用遇叔文等敗
例出為刺史未至又例貶永州司馬居閒盖自刻¶苦務
記覽為詞章汎濫渟蓄為深博無涯涘而自肆於山水
<pb:KR4h0024_WYG_069-16a>
之間¶元和中嘗例召至京師又偕出為刺史而子厚得
栁州既至歎曰¶是豈不足為政邪因其土俗為設教禁
州人順頼其俗以男女質¶錢約不時贖子本相侔則没
為奴婢子厚與設方計悉令贖歸其¶尤貧力不能者令
書其傭直相當則使歸其質觀察使下其法於¶他州比
一歲免而歸者且千人衡湘以南為進士者皆以子厚
為<md:KR4h0024_SBCK_069-8b>¶師其經承子厚口講指畫為文詞者悉有法度可觀
其召至京師¶而復為刺史也中山劉夢得禹鍚亦在譴
<pb:KR4h0024_WYG_069-16b>
中當詣播州子厚泣曰¶播州非人所居而夢得親在堂
吾不忍夢得之窮無辭以白其大¶人且萬無母子俱往
理請於朝將拜䟽願以栁易播雖重得罪死¶不恨遇有
以夢得事白上者夢得於是改刺連州嗚呼士窮乃見節¶
義今夫平居里巷相慕恱酒食游戲相徴逐詡詡强笑
語以相取¶下握手出肺肝相示指天日涕泣誓生死不
相背負真若可信一¶旦臨小利害僅如毛髮比反眼若
不相識落陷穽不一引手救反¶擠之又下石焉者皆是
<pb:KR4h0024_WYG_069-17a>
也此宜禽獸夷狄所不忍為而其人自視¶以為得計聞
子厚之風亦可少愧矣子厚前時少年勇於為人不¶自
貴重顧藉謂功業可立就故坐廢退既退又無相知有
氣力得¶位者推挽故卒死於窮裔材不為世用道不行
於時也使子厚在臺省¶時亦自持其身已能如司馬刺
史時亦自不斥斥時有人力解舉¶之且必復用不窮然
子厚斥不乆窮不極雖有出於人其文學辭<md:KR4h0024_SBCK_069-9a>¶章必不能
自力以致必傳於後如今無疑也雖使子厚得所願為
<pb:KR4h0024_WYG_069-17b>
將相¶於一時以彼易此孰得孰失必有能辨之者子厚
以元和十四年¶十月五日卒年四十七以十五年秋七
月歸𦵏萬年先人墓側子¶厚有子男二人長曰周六始
四歲季曰周七子厚卒乃生女子二¶人皆幼其得歸𦵏
也費皆出觀察使河東裴君行立行立有節槩¶重然諾
與子厚結交子厚亦為之盡竟頼其力𦵏子厚於萬年
之¶墓者舅弟盧遵遵涿人性謹順學問不厭自子厚之
斥遵從而家¶逮其死不去既往𦵏子厚人將經紀其家庶
<pb:KR4h0024_WYG_069-18a>
㡬有終始者銘曰¶
是惟子厚之室既固既安以利其嗣人¶
　　吕衡州誄　　　　　　　　　栁宗元¶
維唐元和六年八月日衡州刺史東平吕君卒爰用十
月二十四¶日藁𦵏于江陵之野嗚呼君有智勇孝仁惟
其能可用康天下惟¶其志可用經百世不克而死世亦
無由知焉君由道州以陟為衡¶州君之卒二州之人哭
者踰月湖南人重社飲酒是月上戊不飲<md:KR4h0024_SBCK_069-9b>¶酒去樂㑹哭
<pb:KR4h0024_WYG_069-18b>
于神所而歸余居永州在二州中聞其哀聲交于南¶北
舟舩之上下必呱呱然盖嘗聞於古而覩於今也君之
志與能¶不施千生人知之者又不過十人世徒讀君之
文章歌君之理行¶不知二者之於君之未也嗚呼君之
文章宜端於百世今其存者¶非君之極言也獨其辭耳
君之理行宜及於天下今其聞者非君¶之盡力也獨其
迹耳萬不試而一出焉猶為當世所重若使幸得¶出其
十二三則巍然為偉人與世無窮其可涯也君所居官
<pb:KR4h0024_WYG_069-19a>
為第¶三品宜得謚于太常余懼州吏之逸其辭也私為
之誄以志其行¶其辭曰¶
麟死魯郊其靈不施濯濯夫子胡絜其儀冠仁服義干
櫓書詩忠¶貞繼佩智勇承基跨騰商周堯舜是師道不
勝禍天固余欺鬼神¶齊怒妖蠥咸疑何付之德而奪其
時嗚呼哀哉命姓惟吕勤唐以¶力輔寧萬邦受胙爾國
惟師元聖周以降德世征五侯伊祖之則¶嗣濟厥武前
書是式至于化光爰耀其特春秋之元儒者咸惑君<md:KR4h0024_SBCK_069-10a>¶達
<pb:KR4h0024_WYG_069-19b>
其道卓然孔直聖人有心由我而得敷施變化動無不
克推理¶唯公舒文以翼宣于事業與古同極道不茍用
資仕乃揚進於禮¶司奮藻含章决科聨中休問用張署
讎百氏錯綜逾光超都諫列¶屢皁其囊帝殊爾能人服
其智戎悔厥禍欵邉求侍咸選邦良難¶乎始使君登御
史贊命承事風動海壖皇威以致來總征賦甲兹¶郎吏
制用經邦時推重器諸臣之復周官匪易漢課牋奏鮮
云能¶備君自他曹載出於技筆削自任羣儒軰議正郎
<pb:KR4h0024_WYG_069-20a>
司刑邦憲為貳¶糾逖伊肅邪諛具畏遷里道民民服休
嘉恩踈若暱惕邇如遐實¶閉其閣而撫于家載其愉樂
申以舞歌賦無吏迫威不刑加浩然¶順風從令無譁絲
蠶外邑我繭盈車雜耕鄰邦我黍之華既字其¶畜亦蓺
其麻鼛鼓斯屏人喜則多始富中教興良廢邪考績既
成¶王用興嗟陟于嶽濱言進其律號呼南竭謳謡北溢
欺吏悍民先¶聲如失逋租匿役歸誠自出兼并既悉罷
羸乃逸唯昔舉善盗奔¶于鄰今我興仁化為齊人唯昔
<pb:KR4h0024_WYG_069-20b>
富人或賑之粟今我厚生不竭而<md:KR4h0024_SBCK_069-10b>¶足邦思其弼人戴唯
父善胡召災仁胡罹咎俾民伊怙而君不夀¶矯矯貪陵
乃康乃茂嗚呼哀哉廩不餘食藏無積帛内厚族姻外¶
賙賓客恒是懸磬逮兹易簀僮無凶服𦵏非舊陌嗚呼
哀哉君昔¶與余講德討儒時中之奥希聖為徒志存致
君笑詠唐虞揭兹日¶月以耀羣愚疑生所怪怒起特殊
齒舌嗷嗷雷動風驅良辰不偶¶卒與禍俱直道莫試嘉
言罔敷王佐之器窮以郡符秩在三品宜¶謚王都諸生
<pb:KR4h0024_WYG_069-21a>
羣吏尚擁良圖故友咨懐累行陳謨是旌是告永永¶不
渝嗚呼哀哉¶
　　左黄州表　　　　　　　　　　元　結¶
乾元已亥贊善大夫左振出為黄州刺史下車黄人歌曰我
欲逃¶鄉里我欲去墳墓左公今既来誰忍棄之去於戲天下
兵興今七¶年矣淮河之北千里荒草自闗已東海濵之南屯
兵百萬不勝征¶税豈獨黄人能使其人忍不去者誰曰不可
頌乎後一嵗黄人又¶歌曰吾鄉有鬼巫惑人人不知天子正
<pb:KR4h0024_WYG_069-21b>
尊信左公能殺之於戲近<md:KR4h0024_SBCK_069-11a>¶年已来以隂陽變怪將鬼神之道
罔上惑下得尊重於當時者日¶見斯人黄之巫女亦以妖妄
得䝉恩澤朝廷不問州縣惟其意公¶忿而殺之則彼可誅戮
豈獨巫女知左公者誰曰不可訟乎三拜¶遷侍御史判金州
刺史將去黄人多去思故為黄人作表如左氏¶世系左公
厯官及黄之門生故吏與巫女事則南陽左公悉記之¶
　　陸歙州述　　　　　　　　　　李　翺¶
吴郡陸㕘字公佐生于世五十七年明于仁義之道可
<pb:KR4h0024_WYG_069-22a>
以化人厚¶風俗者餘三十年連事觀察使不能知退居
于田者六七年由侍¶御史入為祠部員外二年出刺歙
州卒于道貞元十八年四月二¶十日也凡人之所不能
窮者必推之于天天之注膏雨也人之心¶以為生旱苖
然也雨與苗運相違或雨于海或雨于山旱苗不得¶仰
其澤惟人也亦然天之生俊賢也人之心以為拯顦顇
之人然¶也賢者與顦顇之人時不合或死于野或得其
位而道不能行顦¶顇之人不得被其恵膏雨之降也適
<pb:KR4h0024_WYG_069-22b>
然唯賢者之生于時也亦然<md:KR4h0024_SBCK_069-11b>¶運相合旱苗仰其澤顦顇
之人賴其力傅說甘盤尹吉甫管夷吾¶之類也時弗合
膏雨降雖終日賢哲生雖比肩旱苗之不救百姓¶之弗
賴顔子子思孟軻董仲舒之類也故賢哲之生自有時
百姓¶之賴其力天下不賴其力亦天也嗚呼公佐之官
雖列于朝雖刺¶于州其出入始二年道之不行與居于
田時弗差也公佐之賢雖¶日聞其德行亦未必昭昭然
聞于天子公佐是以不得其職出刺¶一州又短命道病
<pb:KR4h0024_WYG_069-23a>
而死天下之人未䝉其德固宜然也則天之生¶君也授
之以救人之道不授之以救人之位如膏雨之或雨于
海¶或降于山旱苗之不沐其澤者均也故君之不得其
位以行其道¶者命也其亦不足于心者邪得是道者窮
居于野非所屈冠冕而¶相天下非所伸其何有不足于
心者邪¶
　　元魯山墓碣銘(并序/)　　　　　　李　華¶
維唐天寳十二載九月二十七日魯山令河南元公終
<pb:KR4h0024_WYG_069-23b>
于陸渾草¶堂春秋五十九服名節者無不痛心嗚呼堂
内有篇簡巾褐枕履<md:KR4h0024_SBCK_069-12a>¶琴杖簞瓢而已堂下有接賓之位
孤甥受學之室過是而往無以¶送終名髙之士陸渾尉
梁園喬潭賻以清白之俸遂其喪𦵏以明¶月十二日窆
于所居南岡禮也公諱德秀字紫芝延州使君之子¶後
魏七葉易為元公其裔也世有明哲承而述之幼挺全
徳長¶為律度神體和氣貎融視色知教不言而信大易之易
簡黄老之¶清淨惟公備焉延州即世之後昆弟凋落慈
<pb:KR4h0024_WYG_069-24a>
親羸老無小無大仰¶飴於公及應府貢如京師不忍離
親躬負安輿往復千里以才行¶第一進士登科丁艱聲
動於心既過苴枲刺血畵佛像寫經以不¶貲之身申罔
極之報食無鹽酪居無爪翦者三年先人未祔于兆¶身
迫當室緘未忘之哀參調求仕銓試超等補南和尉黜
陟使以¶至行上聞授左龍武軍録事因墜傷足樂正之
憂愀然滿容以甥¶姪婚仕為念受署魯山令以痼疾不
能趨拜故後長吏僉以容禮¶待之常獲盗未刑屬濱山
<pb:KR4h0024_WYG_069-24b>
之鄉稱猛獸為害盜請於庭曰感明府¶慈仁願殺獸贖
罪公哀而許焉僚佐堅請公無變慮乃從破械縱<md:KR4h0024_SBCK_069-12b>¶之盜
果屍獸復命吏人老幼咨嗟震動發於庭宇播於四鄰
則政¶化之行可知也公自幼居貧累服齊斬故不及親
在而娶既孤之¶後單獨終身人或以絶後諭焉對曰兄
有息男不曠先人之祀矣¶厯官俸禄悉以經營𦵏祭衣
食孤遺代下之日柴車而返南遊陸¶渾考一畆之宅發
入笥之直唯匹帛焉居無扃鑰牆藩之禁達生¶齊物從
<pb:KR4h0024_WYG_069-25a>
其所好時屬歉歲涉旬無煙彈琴讀書不改其樂好事
者¶攜酒食以饋之陶陶然脫遺身世涵泳道德㧞清塵
而棲顥氣中¶古以降公無比焉知我或希晦而不耀故
也是宜為國老更論道¶佐世而羔鴈不至殁於空山可
勝慟邪所著文章根𤣥極則道演¶寄情性則𤣥于思善
人則禮咏多能而深則廣呉公子觀樂曠達¶而妙則現
題窮於性命則蹇士賦可謂與古同轍自為名家者也¶
又其惡萬金之藏鄙十卿之禄貴富之辯吾得其真至
<pb:KR4h0024_WYG_069-25b>
哉元公越¶軼古今冲邃冥冥純朗朴渾範於生靈凡與
門人吟慕遺風謚曰¶文行先生從古也夫誄德銘功厥
義有三上以簡神明中以鋪光<md:KR4h0024_SBCK_069-13a>¶烈下以聳示後人斯文
之作由此志也其銘曰¶
天地元醇降為仁人隠耀韜精凝和葆神道心𤣥微消
息詘伸載¶襲先猷竭盡報親貞玉白華不緇不磷縱翰
祥風蛻跡泥塵今則¶已矣及吾無身仰德如在瞻賢靡
因懷哉永思泣涕銘云
<pb:KR4h0024_WYG_069-26a>
　
　
　
　
　
　
　
　
<pb:KR4h0024_WYG_069-26b>
　
　
　
　
　
　
　唐文粹巻六十九<md:KR4h0024_SBCK_069-13b>¶<md:KR4h0024_SBCK_070-1a>¶
<pb:KR4h0024_WYG_070-1a>
欽定四庫全書
　唐文粹巻七十¶
　　　　　　　　　　　　　宋　姚鉉　編¶
　
