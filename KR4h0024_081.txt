# -*- mode: mandoku-view -*-
#+TITLE: 唐文粹
#+DATE: 2015-09-23 10:32:07
#+PROPERTY: JUAN 81


論易一¶
　　　　與劉禹錫論易書(柳宗元/)¶
　　　論禮二¶
　　　　荅王績書(杜之松/)
<pb:KR4h0024_WYG_081-1b>
　　　　重荅杜君書(王績/)¶
　　　論國語二¶
　　　　與吕道州温論非國語書(柳宗元/)
　　　　荅吳武陵論非國語書¶
　　　論制集一¶
　　　　荅楊湖南書(權徳輿/)¶
　　　論書一¶
　　　　上李大夫論古篆書(李陽氷/)
<pb:KR4h0024_WYG_081-2a>
　　與劉禹錫論易書　　　　　　柳宗元<md:KR4h0024_SBCK_081-1b>¶見與董生論周易九六義取老而變以為畢中和承一
行僧得此¶説異孔穎達疏以為新竒彼董子畢子何膚
末於學而遽云云也¶都不知一行僧承韓氏孔氏説而
果以為新竒不亦可笑矣哉韓¶氏注乾之策二百一十
有六曰乾一爻三十有六䇿則是取其過¶揲四分而九
也坤之䇿一百四十有四曰坤一爻二十四䇿則是¶取
其過揲四分而六也孔穎達等作正義論云九六有二
<pb:KR4h0024_WYG_081-2b>
義其一¶者曰陽得兼陰陰不得兼陽其二者曰老陽數
九也老陰數六也¶二者皆變周易以變者占鄭𤣥注易
亦稱以變者占故云九六也¶所以老陽九老陰六者九
過揲得老陽六過揲得老陰此具在正¶義乾篇中周簡
子之説亦若此而又詳備何畢子董子之不視其¶書而
妄以口承之也君子之學將有以異也必先究窮其書
究窮¶而不得焉乃可以立正也今二子尚未能讀韓氏
注孔氏正義是¶見其道聴而塗説者又何能知所謂易
<pb:KR4h0024_WYG_081-3a>
者哉足下取二家言觀之¶也則見畢子董子膚末於學
而遽云云也足下所為書非元凱兼<md:KR4h0024_SBCK_081-2a>¶三易者則諾若曰
孰與穎達著則此説乃穎達説也非一¶行僧畢子董子
能有異説者也無乃即其謬而承之者歟觀足下¶出入
筮數考校左氏今之世罕有如足下求易之悉也然務
先窮¶昔人書有不可者而後革之則大善謹之勿遽宗
元白¶
　　荅王績書　　　　　　　　　杜之松
<pb:KR4h0024_WYG_081-3b>
辱書知不降顧歎恨何已僕幸恃故情庶迴高躅豈意
康成道重¶不許太守稱官老萊家居羞與諸侯為友延
佇不獲如何如何竒¶跡獨全幸甚幸甚敬想結廬人境
植杖山阿林壑地之所豐煙霞¶性之所適蔭丹桂藉白
茅濁酒一杯清琴數弄誠足樂也此真高¶士何謂狂生
僕慿藉國恩濫尸貴部官守有限就學無因延頸下¶風
我勞何極前因行縣實欲祇尋誠恐燉煌孝廉守琴書
而不出¶酒泉太守列鍾鼔而空還所以遲迴遂攬轡也
<pb:KR4h0024_WYG_081-4a>
僕雖不敏頗識前¶言道既知尊榮何足恃豈不能正平
公之坐敬養亥唐屈文侯之¶膝恭師子夏雖齊桓徳薄
五行無疑睢夸故人一來何損䝉借家<md:KR4h0024_SBCK_081-2b>¶禮今見披尋㣲
而精簡而備誠經傳之典略閨庭之要訓也其喪¶禮新
義頗有所疑謹用條問具如别帖想荒宴之餘為銓釋
也遲¶更知聞杜之松白¶
　　重荅杜君書　　　　　　　　王　績¶
月日佐吏楊方至奉報書兼枉帖垂問家禮喪服新義
<pb:KR4h0024_WYG_081-4b>
五道度情¶振理探幽洞㣲誠非野人所敢酬析但先人
遺旨頗曽恭習雖困¶於荒宴猶憶於異聞謹因還使條
申如左夫三年之喪情禮之極¶有正有義因事之作也
正服之縗三升而已至於義服加其半焉¶豈非義有離
合之理情無遷奪之法然親尊罔極冠綬可均切至¶或
殊縗如其半㣲以見志有何怪焉至如父為嫡子獨施
斬服葢¶以所承者重情寄者特非惟親親且尊尊也至
於庶子已不承尊¶雖有長子無預祖禰不為服斬義亦
<pb:KR4h0024_WYG_081-5a>
可知但古之君臣有國有家¶相承繼體血祀長存大宗
小宗較然有别繼祖繼禰由兹可推故¶曰天子不絶國
諸侯不絶家貴人之宗也故别子為祖父繼之為<md:KR4h0024_SBCK_081-3a>¶大宗
此百代不遷之宗也已父為禰兄繼之為小宗此四代
則遷¶之宗承百代之重且得不為其長子斬乎為四宗
之祖亦得不為¶其長子斬乎唯繼禰之弟無預祖禰庶
子之義施此而已自秦漢¶已來家國道廢雖有其禮將
安所行逮乎晉末中原大亂骨肉至¶親尚不相保祖禰
<pb:KR4h0024_WYG_081-5b>
之序知何以明故僕先君獻公因事起義欲使¶無逆於
古且令可行於今以為今之封爵頗存古號雖無其實
而¶尚有其名故以始受封者猶古之諸侯諸侯之庶子
即古之别子¶也别子之庶子即古之小宗也雖國破家
亡朝遷市變譜牒存録¶宗次可推咸可一依古體行之
私室至如冗冗耕者悠悠黔首族¶姓猶不能自辨何暇
及於宗庶之事乎此古之先王所以不下禮¶於庶人也
有何不可而乃疑乎至若夫妻之道誠為義合而家道
<pb:KR4h0024_WYG_081-6a>
之睦斯為首焉故傳曰妻至親也一體之名均於天性
故妻之於¶夫也其服曰斬葢移於父母之重焉夫之於
妻也朞而有杖則踰¶於兄弟之功焉前賢往達曽無異
議故曰妻者齊也一齊而不易<md:KR4h0024_SBCK_081-3b>¶如至失禮而出違妻之
道終喪而嫁棄婦之義也違道棄義又何¶述焉苟全道
義則天親也天親之服有何義乎列之正服斯為當¶矣
此先君獻公探記傳之旨明後來之失敦人倫之源睦
伉儷之¶道也夫何痛哉明公又云君臣夫妻俱以義合
<pb:KR4h0024_WYG_081-6b>
而妻為正服臣為¶義服則君臣之際不如夫婦之情乎
斯不然矣何者夫禮有以情¶作者父子夫婦之類是也
有以義作者君臣之類是也情義之極¶俱終于斯此其
無升降明矣但禮之為用縁情以至理因内以及¶外情
者人之深心愚智之所共也孰有愚者而忘其妻子乎
理者¶人之大節凡聖之所異也孰有凡主而忘其臣妾
焉故情者正也¶此妻子所以荷深心而執夫父以正服
也理者義也此臣妾所以¶存大節而申君主以義服也
<pb:KR4h0024_WYG_081-7a>
故夫正義之作殊情而共禮也孰謂¶君臣之義而謝夫
婦之情乎孰謂夫婦之情而厚君臣之義乎古¶之君子
常度情以處斷義而行矣義可奪情衞石碏不能存其
子¶情不害義宫之竒得以其族行故曰情義殊也情義
均也故情義<md:KR4h0024_SBCK_081-4a>¶之服有正焉有義焉正義之禮無厚焉無
薄焉此妻為正服所以¶無害於君臣臣為義服所以不
傷於夫婦有倫有要夫何稽疑至¶如三殤之服禮有明
文鄭與王杜各申本見由兹紛雜後莫能定¶然詳諸記
<pb:KR4h0024_WYG_081-7b>
義王杜為長某昔在隋末嘗見諸賢講論此矣近者家¶
兄御史亦編諸賢之論繼諸對問今録此篇附往幸詳
之也至如¶衆子服朞其妻小功兄弟之子猶子也其服
亦朞先儒以為其妻¶亦小功惟王肅以為喪服之例旁
尊皆執明公以為重於子妻之¶服失禮之差此則袁準
之義也夫禮雖縁情亦為義屈故從無服¶而有服者亦
何嫌乎兄弟之子妻越已子之妻乎故曰兄弟之子¶猶
子也葢引而致之故不嫌於與已同服矣旁尊不敢以
<pb:KR4h0024_WYG_081-8a>
壓降葢¶避正尊而自執也故不嫌於越已子之妻矣輕
陳末學豈能詳究¶又於楊方奉口處分借王儉禮論門
庭所蓄先無此書往於處士¶程融處曽見此本觀其制
作動多自任周孔規模十不存一恐不¶足以塵大雅君
子之視聴也尋間儻獲當遣祇送王績白<md:KR4h0024_SBCK_081-4b>¶　　與吕道州温論非國語書　　　柳宗元¶
四月三日宗元白化光足下近世之言理道者衆矣率
由大中而¶出者咸無焉其言本儒術則迂迴茫洋而不
<pb:KR4h0024_WYG_081-8b>
知其適其或切於事¶則苛峭刻覈不能從容卒泥乎大
道甚者好怪而妄言推天引神¶以為靈竒恍惚若化而
終不可逐故道不明於天下而學者之至¶少也吾自得
友君子而後知中庸之門户階室漸染砥礪㡬乎道¶眞
然而常欲立言垂文則恐而不敢今動作悖謬以為僇
於世身¶編夷人名列囚籍以道之窮也而施乎事者無
曰故乃挽引彊為¶小書以志乎中之所得焉嘗讀國語
病其文勝而言厖好怪以反¶倫其道舛逆而學者以其
<pb:KR4h0024_WYG_081-9a>
文也咸嗜閲焉伏膺呻吟者至比六經¶則溺其文必信
其實是聖人之道翳也余勇不自制以當後世之¶訕怒
輙乃黜其不臧究世之謬凡為六十七篇命之曰非國
語既¶就累日怏怏然不喜以道之難明而習俗之不可
變也如其知我¶者果誰歟凡今之及道者果可知也已
後之來者則吾未之見其<md:KR4h0024_SBCK_081-5a>¶可忽邪故思欲盡其瑕纇以
别白中正度成吾書者非化光而誰¶輙令往一通惟少
留視役慮以卒相之也往時致用作孟子評有¶韋辭者
<pb:KR4h0024_WYG_081-9b>
告余曰吾以致用書示路子路子曰善則善矣然昔之
為¶書者豈若是摭前人邪韋子賢斯言也余曰致用之
志以明道也¶非以摭孟子葢求諸中而表乎世焉耳今
吾為是書非左氏尤甚¶若二子者固世之好言者也而
猶出乎是況不及是者滋衆則余¶之望乎世也愈狹矣
卒如之何苟不悖於聖道而有以啓明者之¶慮則用是
罪余者雖累百世滋不憾而恧焉於化光何如哉激¶乎
中必厲乎外想不思而得也某再拜
<pb:KR4h0024_WYG_081-10a>
　　荅吳武陵論非國語書¶
濮陽吳君足下僕之為文久矣然心少之不務也以為
是特博奕¶之雄耳故在長安時不以是取名譽意欲施
之事實以輔時及物¶為道自為罪人捨恐懼則閒無事
故聊復為之然而輔時及物之¶道不可陳於今則宜垂
于後言而不文則泥然則文者固不可少<md:KR4h0024_SBCK_081-5b>¶也拘囚已來
無所發明蒙覆幽獨㑹足下至然後有助我之道一¶觀
其文心朗目舒洞若深井之下仰視白日之正中也足
<pb:KR4h0024_WYG_081-10b>
下以超¶軼如此之才每以師道㑹僕僕滋不敢僕每為
一書足下必大光¶耀以明之固又非僕之所安處也若
非國語之説僕病之久嘗難¶言於世俗今因其閒也而
書之恒恐後世之知言者用是詬病狐¶疑猶豫伏而不
出者累月方示足下足下乃以為當僕然後敢自是也¶吕道
州善言道亦若吾子之言意者斯文殆可取乎夫為一
書務¶富文采不顧事實而益之以誣怪張之以闊誕以
炳然誘後生而¶終之以僻是猶用文錦履陷穽也不明
<pb:KR4h0024_WYG_081-11a>
而出之則顚者衆矣僕故¶為之標表以告夫遊乎中道
者焉僕無聞而甚陋又在黜辱居泥¶塗若螾蛭然雖鳴
其音聲誰為聴之獨賴世之知言者為準其不知¶言而罪
我者吾不有也僕又安敢期如漢時列官以立學故為
天¶下笑邪是足下之愛我厚始言之也前一通如來言
以汚篋牘此¶在明聖人之道㣲足下僕又何託焉宗元頓
首<md:KR4h0024_SBCK_081-6a>¶　　荅楊湖南書　　　　　　　　　權徳輿
<pb:KR4h0024_WYG_081-11b>
使至蒙惠寄制集序發函煥然盈耳溢目𢎞麗博厚坦
夷章明如¶黄鍾大玉慶霄天籟竒采正聲鏗鏘照燭眞
可謂作者之表方駕¶古人欣歡駭悚詠歎無斁甚盛甚
盛但根本不稱奬飾非宜以此¶為雄文至鑒之累如何
如何書命者古先哲王之所以發徳音而¶賦百職也在
易曰后以施命誥四方書曰誕告萬方詩曰訏謨定¶命
逺猶辰告故君陳君牙畢命冏命之作皆直而文簡而
誠含章¶而不流漢廷亦云文章爾雅訓辭深厚其重如
<pb:KR4h0024_WYG_081-12a>
是而鄙人忝焉使¶盛聖之文明不登於典謨訓誥罪在
菲薄其敢逃責於多士邪昔¶顔氏之子有不善未嘗不
知知之未嘗復行雖竊知之之道而職¶命所拘不能不
俟終日而勇退日踐復行之過至于九年暴于四¶方為
所觀笑此所以慙愧於古人也亦思人生世間當志於
逺者¶大者豈數數然損精耗神攘竊文字而猶力不足
意不逮雖三益¶直諒之道久廢獨不愧於心乎昨休沐
之餘愚子呈閲且以有大<md:KR4h0024_SBCK_081-6b>¶朝中外之授受士友遷除之
<pb:KR4h0024_WYG_081-12b>
嵗時遂不計妍蚩相從以類初不敢¶以制集自命但全
其文而已因其猥多分列卷第又靦然以序引¶奉煩者
誠以承眷之深而心仰雄伯使夜光冠於魚目永為子
孫¶秘蔵非敢效太沖三都而求𤣥晏發之之道也及覽
鴻麗之作無¶非逸言追思内訟已無所及使鄙人涉弊
箒自見之患陷¶作者於玉巵無當之嫌一不敏而相交
喪何可言也伏以門中忠¶節叙述周詳因小生之無似
揚先徳於不朽伏讀感咽何階仰酬¶結於肺肝没齒無
<pb:KR4h0024_WYG_081-13a>
極又徳音宥密皆出自中禁而西掖所掌止於¶命官今
序中所言霈王澤燭幽滯振刑典申肅殺揄揚𢎞大務
極¶其言則虚美之中又為虛美所冀盡去過談方敢受
賜耳故吏部¶李員外三大寓書於柳秘書求為後集序
此賢達所不能忘懷也¶但侈言失實如楚越之相遼異
時見譏於通人則復為累亦輙為¶閣下良規非止於自
謀也左曹許公範二紀已來過於賞愛鄙人¶每以逐臰
泥之今又遇閣下此作素多昧理忽復自疑幸無泥於<md:KR4h0024_SBCK_081-7a>¶
<pb:KR4h0024_WYG_081-13b>
眷私而滅裂公是是所望載之再拜¶
　　上李大夫論古篆書　　　　　李陽氷¶
陽氷志在古篆殆三十年見前人遺跡美即美矣惜其
未有點畫¶但偏傍模刻而已緬想聖達立制造書之意
乃復仰觀俯察六合¶之際焉於天地山川得方圓流峙
之形於日月星辰得經緯昭囘¶之度於雲霞草木得霏
布滋蔓之容於衣冠文物得揖讓周旋之¶體於鬢眉口
鼻得喜怒慘舒之分於蟲魚禽獸得屈伸飛動之理¶於
<pb:KR4h0024_WYG_081-14a>
骨角齒牙得擺拉咀嚼之勢隨手萬變任心所成可謂
通三才¶之氣象備萬物之情狀者矣常痛孔壁遺文汲
冡舊簡年代浸逺¶謬誤滋多蔡中郎以豐同豊李丞相
將束為宋魚魯一惑涇渭同¶流學者相承靡所遷復每
一念至未嘗不廢食雪泣攬筆長歎焉¶天將未喪斯文
也故小子得篆籕之宗旨皇唐聖運建兹入葉天¶生尅
復之主人樂惟新之令以淳古為務以文明為理欽若
典謨¶疇兹故實誠願刻石作篆備書六經立於明堂為
<pb:KR4h0024_WYG_081-14b>
不刋之典號曰<md:KR4h0024_SBCK_081-7b>¶大唐石經使百代之後無所損益仰明
朝之洪烈法高代之盛事¶死無恨矣陽氷年垂五十去
國萬里家無宿舂之儲出無代步之¶乘仰望紫極逺於
丹霄若溘先犬馬此志不就必將負於聖朝是¶長埋於
古學矣大夫銜命北闕撫寧南方苟利國家専之可也
伏¶望處分令題簡牘及到主人寒天已暮闇燭之下應
命書之霜深¶筆冷未窮體勢儻歸奏之日一使聞天非
小人之已務是大夫之¶功業可否之事伏惟去就之陽
<pb:KR4h0024_WYG_081-15a>
冰再拜¶
　
　
　
　
　
　
　
<pb:KR4h0024_WYG_081-15b>
　
　
　
　
　
　
　
　唐文粹卷八十一<md:KR4h0024_SBCK_081-8a>¶<md:KR4h0024_SBCK_082-1a>¶
<pb:KR4h0024_WYG_082-1a>
欽定四庫全書
　唐文粹巻八十二¶
　　　　　　　　　　　　　宋　姚鉉　編¶
　　書四(總一十首/)¶
　　　
