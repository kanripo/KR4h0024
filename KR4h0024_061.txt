# -*- mode: mandoku-view -*-
#+TITLE: 唐文粹
#+DATE: 2015-09-23 10:32:02
#+PROPERTY: JUAN 61


六十一¶
　　　　　　　　　　　　　宋　姚鉉　編¶
　　碑十三(㹅五首/)¶
　　　釋(議例銘附/)¶
　　　　天台智者大師碑(梁肅/)
　　　　左谿大師碑(李華/)¶
　　　　天台法門議(附肅/梁)
<pb:KR4h0024_WYG_061-1b>
　　　　止觀統例(附/)
　　　　心印銘(附/)¶
　　天台智者大師碑(并序/)　　　　梁　肅¶
天台山西南隅一峯曰佛隴蓋智者大師得道之所前
大佛教重¶光之地陳朝崇之置寺曰修禪及隋創國清
廢修禪號號為道場¶自大師入滅一百八十餘載長老
大比丘然公光昭大師之遺訓¶以啟後學門人安定梁
肅聞上易名銘勒大師之遺烈以示後世¶云大師諱智
<pb:KR4h0024_WYG_061-2a>
顗字徳安時號智者其先潁川陳氏世居荆州之華¶容
感縁應迹載在别傳夫治世之經非仲尼則三王四代
之制寝¶而不章出世之道非大師則三乗四教之㫖晦
而不明昔如來乗<md:KR4h0024_SBCK_061-1b>¶一大事因縁菩薩以普門示現自華
嚴肇開至䨇林高㑹無小無¶大同歸佛界及大雄示滅
學路派别世既下衰教亦陵遲故龍樹¶大士病之乃用
權略制諸外道乃詮智度發明宗極㣲言東流我¶惠文
禪師得之由文字中入不二法門以授南嶽思大師當
<pb:KR4h0024_WYG_061-2b>
時教¶尚簡密不能廣被而空有諸宗扇惑方夏及大師
受之於是開止¶觀法門其教大略即身心而指定慧即
言説而詮觧脫大中一實¶相之宗趣無證真得之妙自
發心至于成道行位昭明無相奪倫¶然後誕敷契經而
㑹同之煥然冰釋示佛如見窺其教者修焉息¶焉蓋無
入而不自得焉大師之設教也如此若夫弛張用捨開
闔¶黙語高歩海内為兩朝宗師大明在天光被四表大
雲注雨旁施萬¶物繇是言佛法者以天台為司南殊塗
<pb:KR4h0024_WYG_061-3a>
異論往往退息縁離化城¶示滅兹山是歲隋開皇十七
年也夫名者實之賔教者道之門大¶師溷其賔闢其門
自言地位示有證入故感而應之之事可得而¶知也若
安住法界現為比丘等覺歟妙覺歟不可得而知也當
是<md:KR4h0024_SBCK_061-2a>¶時也得大師之門者千數得深心者三十有二人纂
其言行於後¶世者曰章安禪師灌頂頂傳縉雲威禪師
威傳東陽東陽縉雲同¶號時謂小威威傳左谿朗禪師
自縉雲至左谿以𤣥珠相付向晦¶宴息而已左谿門人
<pb:KR4h0024_WYG_061-3b>
之上首今湛然禪師行高識逺超悟辯逹凡¶祖師之教
在章句者必引而伸之後來資之以崇徳辨惑不可悉¶
數蓋甞謂肅曰是山之佛隴亦鄒魯之洙泗妙法之耿
光先師之¶遺塵爰集于兹自上元寳厯之世邦冦擾攘
緇錫駭散可易名建¶寺修持塔廟荘嚴佛土迴向之徒
有所依歸繄衆人是頼汝吾徒¶也盍紀諸文言刻於金
石俾千載之下知吾道之所以然小子稽¶首受命故大
師之本迹教門之經明後裔之住持皆見乎辭其文¶曰
<pb:KR4h0024_WYG_061-4a>
諸佛出世惟一大事天台教源與佛同致赫赫大師開
示奥祕載¶𢎞道要安住圓位白日䴡天天下文明大師
出現國土化成無生¶而生生化兩明薪盡火滅山空道
行五世之後閒生上徳㣲言在<md:KR4h0024_SBCK_061-2b>¶兹徳音允塞明明我后
易名浄域此山有壊此教不極¶
　　故左谿大師碑銘(并序/)　　　　李　華¶
百億三昧無非度門於覺照中而得自在過去大士時
惟左谿左¶谿傅氏之子法號𤣥朗字惠明其先北地泥
<pb:KR4h0024_WYG_061-4b>
陽人漢魏大族隋晉¶南渡家於義烏今為東陽義烏人
也自江夏太守極梁居士翕賢¶逹相承世謂居士為諸
佛化身杳不可測左谿則居士六代孫梵¶行之門宜生
上徳母葛氏夢天降靈瑞而娠左谿心静體安迄于¶乳
育生九年矣辭家入道兼綜羣言曰此法門之畎澮也
如意年¶中剃度&KR1879;義烏清泰寺尋光州岸律師受具戒
就㑹稽印宗禪師¶商律部重山深林怖畏之地獨處巖
穴凡三十年宴居左谿因以¶為號每言石泉可以洗昬
<pb:KR4h0024_WYG_061-5a>
&KR0034;雲松可以遺身世吾以此始亦以此¶終于所居一方
建立精舍約而不陋跪懴其間如來諸大弟子皆¶善薩
僧大迦葉之頭陀舍利弗之智惠羅睺羅之密行須善
堤之¶解空此四者皆最上乗同趨異名分流合體舎利
弗先佛滅度佛<md:KR4h0024_SBCK_061-3a>¶以法心付大迦葉此後相承凡二十九
世至梁魏間有菩薩僧菩¶提逹摩禪師傳楞伽法八世
至東京聖善寺𢎞正禪師今北宗是¶也又逹摩六世至
大通禪師大通又授大智禪師大智禪師降及¶長安山
<pb:KR4h0024_WYG_061-5b>
北寺融禪師蓋北宗之一源也又逹摩五代至璨禪師
今¶南宗是也又逹摩四代至信禪師信又授融禪師住
牛頭山今徑¶山禪師承其後也至梁陳間有惠文禪師
學龍樹法授惠思大師¶南岳祖師是也思傳智者大師
天台法門是也智者傳灌頂大師¶灌頂傳縉雲威大師
縉雲傳東陽大師左谿是也又𢎞景禪師得¶天台法居
荆州當陽傳其禪師俗謂蘭若和尚是也左谿所傳止¶
觀為本祇樹園内甞聞此經燃燈佛前無有少法因字
<pb:KR4h0024_WYG_061-6a>
以詮義因¶義以明理因理以同如定慧雙修空有皆捨
此其略也菩薩或以¶性海度或以普門化香象至底彌
樓最高其餘幽賛不知充滿法¶界夫知上法易行上法
難修上法易證上法難明謂左谿為有則¶實無所行謂
左谿為無則妙有常住視聼之表巍巍左谿因恭禪<md:KR4h0024_SBCK_061-3b>¶師
重研心法十八種物行頭陀教厥後奉東陽威大師得
最上乗¶詮第一義現聲聞像𢎞大覺心不可名也偏&KR0221;
跪膝奉觀音上聖¶願生兠率天親近彌勒殫罄衣鉢嚴
<pb:KR4h0024_WYG_061-6b>
具尊儀焚香稽首則舍利降¶靈光發寺非正陽屋宇凋
落殿移則像毀財匱則力艱左谿杖錫¶指撝工人聼命
如從舊館儼若天成心不離定中口不甞藥味耄¶期之
歲同於壮齡告門人曰吾六印道圓萬行無得戒為心
本爾¶等師之天寳十三載九月十九日就滅春秋八十
二夏六十四四¶輩號慟如慕如疑香木幢幡雷動山谷
郷人或夢左谿居寳閣第¶四重者寤告其鄰與之夢協
兠率天者第四天也願力所届廣度¶人天既茶毗已門
<pb:KR4h0024_WYG_061-7a>
人分舍利建塔於左谿遵像法也城邑之人願¶獲親近
分半舍利起塔於州某原申永慕也左谿僻在深山衣
弊¶食絶布紙而綻掬泉而齋如繒纊之温均滑甘之飽
誦經則翔禽¶下聼洗鉢則羣猿來捧宴坐一室同法界
之大蕭然一院等他方¶之逰或問曰萬行皆空云何苦
行對曰本無苦樂妄習為因衆生<md:KR4h0024_SBCK_061-4a>¶妄除我苦随盡又問
曰山水自利如聚落何對曰名香挺根於海¶岸如來成
道於雪山未聞籠中比大寥廓至若岸蛙躍流瞽犬能
<pb:KR4h0024_WYG_061-7b>
視雲雷興而獵者捨弓矢鱗介絶而漁者壤罾梁舉其
倬然曷可¶殫載弟子衢州龍丘九巖寺道賔越州法華
寺僧法源僧神邕本¶州靈隠寺僧𤣥凈栖巖寺僧法開
蘓州報恩寺僧道遵皆菩薩僧¶開左谿之祕藏常州福
業寺僧守真杭州靈耀寺僧法澄靈隐寺¶僧法真明州
天寳寺僧道源凈安寺僧惠從本州開元寺僧清辨¶純
得醍醐飽左谿之道味入室弟子本州開元寺僧行宣
常州妙¶樂寺僧湛然見如來性傳左谿之法門新羅僧
<pb:KR4h0024_WYG_061-8a>
法融理應英純理¶應歸國化行東表𢎞左谿之妙&KR0296;菩
薩戒弟子傳禮王光福等菩¶薩惠牙霑左谿之一雨清
辯禪師等荷擔遺烈見請斯文銘曰¶
磁石凑金澄流見月法與心起縁随定設衆生未度我
為舟筏将¶如趙代豈望荆越趨道云何知之在行殈煩
惱&KR1663;開寂滅城不住¶之住無生之生兠率天樂徘徊下
迎潺湲左谿東入滄海青松白<md:KR4h0024_SBCK_061-4b>¶日人亡地在四輩盡哀
時乎不待頌徳空嶺劫衣無改
<pb:KR4h0024_WYG_061-8b>
　　天台法門議　　　　　　　　梁　肅¶
論曰修釋氏之訓者務之而已曰戒定惠斯道也始於
發心成于¶妙覺經緯於三乗導逹於萬行而能事備矣
昔法王出世由一道¶清净用一音演法機感不同所聞
益異故五時五味半滿權實偏¶圓大小之義播於諸部
粲然殊流要其所歸無越一實故經曰雖¶説種種道其
實為佛乗又曰開方便門示真實相喻之以衆流入¶海
標之以不二法門自他兩得同詣祕宻此教之所由作
<pb:KR4h0024_WYG_061-9a>
也洎鶴¶林滅而法網散神足隠而宗途異各權所得互
為矛楯更作其中¶或三昧示生四依出現應機不等持
論亦别故攝論地持成實惟¶識之類分路並作非有非
空之談莫能一貫既而去聖滋逺其風¶東扇說法者桎
梏於文字莫知自解習禪者虛無其性相不可牽¶復是
此者非彼未證者謂證惠解之道流以忘反身口之事
蕩而¶無章於是法門之前統或幾乎息矣既而教不終
否至人利見惠<md:KR4h0024_SBCK_061-5a>¶聞惠思或躍相繼法雷之振未普故木
<pb:KR4h0024_WYG_061-9b>
鐸重授於天台大師大師¶像身子善現之超悟備帝堯
后舜之休相賛龍樹之遺論從南岳¶之妙解然後用三
種止觀成一事因縁括萬法於一心開十乗於¶八教戒
定惠之説空假中之觀坦然明白可舉而行是故教無
遺¶法法無棄人人無廢心心無釋行行有所證證有其
宗大師教門¶所以為盛故其在世也光照天下為帝王
師範其去世也往來上¶界為慈氏輔佐巻舒於普門示
現降徳為如來所使階位境智蓋¶無得而稱焉於戯應
<pb:KR4h0024_WYG_061-10a>
跡雖徃正言不墜習之者猶足以抗折百家¶照示三藏
又况聞而能思思而能修修而能信信而不已者歟斯¶
人也雖曰未證吾必謂之近矣今之人正信者鮮遊禪
關者或以¶無佛無法何罪何善之化化中人已下馳騁
愛欲之徒出入衣冠¶之類以為斯言至矣且不逆耳故
從其門者若飛蛾之赴明燭破¶塊之落空谷殊不知坐
致焦爛而莫能自出雖欲益之而實損之¶與夫衆魔外
道為害一揆由是觀之此宗之大訓此教之旁濟其<md:KR4h0024_SBCK_061-5b>¶於
<pb:KR4h0024_WYG_061-10b>
天下為不侔矣自智者傳法五世至今天台湛然大師
中興其¶道為予言之如此故録之以繫于篇¶
　　止觀統例¶
夫止觀何為也導萬法之理而復於實際者也實際者
何也性之¶本也物之所以不能復者昬與動使之然也
照昬者謂之明駐動¶者謂之静明與静止觀之體也在
因謂之止觀在果謂之智定因¶謂之行果謂之成行者
行此者也成者證此者也原夫聖人有以¶見惑足以䘮
<pb:KR4h0024_WYG_061-11a>
志動足以失方於是乎止而觀之静而明之使其動¶而
能静静而能明因相待以成法即絶待以照本御大車
以禦正¶乗大事而揔權消息乎不二之場鼓舞於説三
之域至㣲以盡性¶至&KR0296;而體神語其近則一毫之善可
通也語其逺則重𤣥之門可¶闚也用至圓以圓之物無
偏也用至實以實之物無妄也聖人舉¶其言所以示也
廣其用所以告也優而柔之使自求之擬而議之¶使自
至之此止觀所由作也夫三諦者何也一之謂也空假
<pb:KR4h0024_WYG_061-11b>
中者<md:KR4h0024_SBCK_061-6a>¶何也一之目也空假者相對之義中道者得一之
名此思議之説¶非至一之㫖也至一即三至三即一非
相含而然也非相生而然¶也有數義也非强名也自然
之理也言而傳之者迹也理謂之本¶迹謂之末本也者
聖人所至之地也末也者聖人所示之教也由¶本以垂
迹則為小為大為通為别為頓為漸為顯為祕為權為
實¶為定為不定循迹以返本則為一為大為圓為實為
無住為中為¶妙為第一義是三一之藴也所謂空也者
<pb:KR4h0024_WYG_061-12a>
通萬法而為言者也假¶也者立萬法而為言者也中也
者妙萬法而為言者也破一切惑¶莫盛乎空建一切法
莫盛乎假究竟一切性莫大乎中舉中則無¶法非中自
假則何法非假舉空則無法不空成之謂之三徳修之¶
謂之三觀舉其要則聖人極深研幾窮理盡性之説乎
昧者使明¶塞者始通通則悟悟則至至則常常則盡矣
明則照照則化化則¶成成則一矣聖人有以彌綸萬法
而不差旁薄萬劫而不遺燾載¶恒沙而不有復歸無物
<pb:KR4h0024_WYG_061-12b>
而不無寓名之曰佛經號之曰覺究其㫖<md:KR4h0024_SBCK_061-6b>¶其解脫自在
莫大極妙之徳乎夫三觀成功者如此所謂圓頓者¶非
漸次非不定指論十章之義也十章者恢演始末通道
之關也¶五略者舉其宏綱截流之津也十境者發動之
機立觀之諦也十¶乗者妙用所修發行之門也止於正
觀而終於見境者義備故也¶闕其餘者非修之要也乗
者何也載物而運者也十者何也成載¶之事也知其境
之妙不行而至者徳之上也乗一而已豈藉夫九¶哉九
<pb:KR4h0024_WYG_061-13a>
者非他相生之說未至者之所踐也故發心者發其所
發安¶心者安無所安徧破者徧無所破爰至餘乗皆不
得已而説也至¶於别其義例判為章目推而廣之不為
䌓統而簡之不為少如連¶環不可解也如貫珠不可雜
也如懸鏡不可弇也如通川不可遏¶也議家多門非諍
論也按經正義非虛說也辨四教淺深事有源¶也成一
事因縁理無遺也噫止觀其救世明道之書乎非夫聖
智¶超絶卓爾獨立其孰能為乎非無聰明深逹得意忘
<pb:KR4h0024_WYG_061-13b>
象其孰能知¶乎今之人乃專用章句文字從而釋之又
何踈漏邪或稱不思議<md:KR4h0024_SBCK_061-7a>¶境與不思議事皆極聖之域等
覺至人由所未盡若凡夫生滅(闕/)¶行三惑浩然於言説
之中推上妙之理是猶醯雞而說大鵬夏虫¶之議層冰
其不可見明矣今止觀之說文字萬數廣尋果地無益¶
初學豈如暗然自修功至自至何必以早計為事乎是
大不然凡¶所為上聖之域豈隔闊遼夐與凡境杳絶歟
是唯一性而已得之¶為悟失之為迷一理而已迷而為
<pb:KR4h0024_WYG_061-14a>
凡悟而為聖迷者自隔理不隔¶也失者自失性不失也
止觀之作所以離異同而究聖神使羣生¶正性而順理
者也正性順理所以行覺路而至妙境也不知此教¶者
則學何所入功何所施智何所發譬如無目昧于日月
之光行¶於重險之處顚踣墮落可勝既乎噫去聖乆逺
賢人不出庸昬之¶徒含識而已至使魔邪詭惑諸黨並
熾空有云云為坑為穽有膠¶於文句不敢動者有流於
漭浪不能住者有太逺而甘心不至者¶有太近而我身
<pb:KR4h0024_WYG_061-14b>
即是者有枯木而稱定者有竅號而稱惠者有奔¶走非
道而言權者有假於鬼而言通者有放心而言廣者有
罕言<md:KR4h0024_SBCK_061-7b>¶而為密者有齒舌濳傳為口訣者凡此之類自立
為祖繼祖為家¶反經非聖昧者不覺仲尼有言道之不
明也我知之矣由物累也¶悲夫隋開皇十八年智者去
世至皇朝建中垂二百載以斯文相¶傳凡五家師其始
曰灌頂其次曰縉雲威又其次曰東陽小威又¶其次曰
左谿朗公其五曰荆谿然公頂於同門中慧解第一能
<pb:KR4h0024_WYG_061-15a>
奉¶師訓集成此書蓋不以文詞為本故也或失則煩或
失則野當二¶威之際緘受而已其道不行天寳中左谿
始𢎞解說而知者蓋寡¶荆谿廣以傳記數十萬言網羅
遺法勤矣備矣荆谿滅後知其說¶者適三四人古人云
生而知之者上學而知之者次困而學之又¶其次夫生
而知之者蓋性徳者也學而知之者天機深者也若嗜¶
慾深耳目塞雖學而不知斯為下矣今夫學者内病於
蔽外役於¶煩沒世不能通其文數年不能得其益是則
<pb:KR4h0024_WYG_061-15b>
業文為之屨校梏足¶也棼句為之簸糠眯目也以不能
之師教不領之弟子止觀所以¶未光大於時也予當慼
慼於是整其宏綱撮其機要其理之所存<md:KR4h0024_SBCK_061-8a>¶教之所急或
易置之或引伸之其義之迂其辭之鄙或薙除之或¶潤
色之大凡浮踈之患十愈其九廣略之冝三存其一於
是祛鄙¶滯導䝉童貽諸他人則吾豈敢若同見同行且
不以止觀罪我亦¶無隐乎爾建中上元甲子首事筆削
三歲在㭊木之津功畢云爾
<pb:KR4h0024_WYG_061-16a>
　　心印銘(陳諫序/)¶
安定梁肅字敬之學止觀法門於沙門元浩其未知也
患不能知¶之既知之患不能至之於是作心印銘蓋机
杖盤盂座右之類取¶其自省也其文自浩浩羣生至有
無云云言未知也自本則不然¶至終篇言其既知也以
既知之心印其未知號曰心印銘大抵與¶經論合而歸
於無相庶乎哉諫獲與敬之游又甞聞浩公之言故¶序
其所由然著于銘之首云
<pb:KR4h0024_WYG_061-16b>
浩浩羣生或動或静或幽或明旁魄六合運用五行莫
不因心而¶寓其形波流大馳出入如機如環無端莫知
其歸或細不可視或¶大不可圍日月至明或以為昬秋
毫至㣲或以為繁或囊包天地<md:KR4h0024_SBCK_061-8b>¶或渴飲四海舒巻變化
惟心所在天夀得䘮惟心所宰心遷境遷¶心曠境曠物
無定心心無定象明則有天人幽則有鬼神苦樂相¶紛
如絲之棼有無云云不可勝言抑末也已本則不然惟
本之為¶體寂兮浩兮不可遺兮顯矣黙矣不可測矣統
<pb:KR4h0024_WYG_061-17a>
萬有於纎芥視億¶載於屈指外而不入内而不出不闔
不闢不虚不實無感不應無¶應不神在天而天在人而
人常存而未始或存常昬而未甞不昬¶豈惟我然蓋無
物不然豈惟我得蓋無物不得混而為一莫覩其¶極故
曰心生法生心滅法滅離一切相則名諸佛¶
　
　
　
<pb:KR4h0024_WYG_061-17b>
　
　
　
　
　
　
　
　唐文粹巻六十一¶
<md:KR4h0024_SBCK_062-1a>¶
<pb:KR4h0024_WYG_062-1a>
欽定四庫全書
　唐文粹巻
