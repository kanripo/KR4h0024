# -*- mode: mandoku-view -*-
#+TITLE: 唐文粹
#+DATE: 2015-09-23 10:31:57
#+PROPERTY: JUAN 26


三時視辟雍於農效堂室岋嶫磊砢属聮終朝之
兩流潦行渟旣¶夕之天列宿上羅羣生寂寥攸處貿遷
而陛下不以問學官不以¶聞執政之臣不以思所謂徳
宇将摧敎源将乾先聖之道将不堪¶猶火之炎上燄燄
至焚其為不利也豈不畏哉日者聖朝以武夷¶時屯有
風牧建帝庸今者聖朝以文象天經有皋衡宣皇猷實
<pb:KR4h0024_WYG_026-15a>
曰¶四三六五之君子間無足以聞之然事不為加理人
不為加安嵗¶貢之夫不能應請問晏罷之瘽(音/勤)無以悞
𤣥機天下有倒懸之悲¶諸侯有安忍之懐執柄之臣深
惟無從但勞心於無庸全身於因¶循是了不知長國之
之術在乎養士養士之方在乎隆學學廢則士¶亡士亡則
國虛國虛則下危下危則禮義銷禮義銷則狂可姦聖¶
賊可凌徳逶迤不知其終今觀執事之臣之心必以修
大學為害¶時而他害者千之飬士者為費財而他費者
<pb:KR4h0024_WYG_026-15b>
萬之殊不知此費無¶費而他費為費也此害無害而他
害為害也諺所謂溜之細穿石¶綆之細斷榦斯言損益
有漸非聦喆靡察也今乃不明徴於儒書<md:KR4h0024_SBCK_026-8b>¶欽若於權輿
繼統於易俗恢業於絶風而望海内俊傑靡然踵武¶於
雲龍之庭不知其可也禮稱虞夏殷周天下之盛王以
其有庇¶民之原祚國之仁且太學之興本於有虞逹於
三王踰至於漢魏¶以降特盛於我太宗文皇帝重聖遵
之無以增洊發於先皇而及¶於聖朝此乃古帝王慜醇
<pb:KR4h0024_WYG_026-16a>
醨亂萌故用敎於人百代奉之以𢎞長¶國家廣之以存
濟元元陛下不宜忽之而已今四君徳以相髙八¶聖幽
而不炤風聲隨而凋落焉夫四君之民古猶易制陛下
之民¶猾且難矣易制之民古猶或建之難制之民得不
重愼乎昔春秋¶書太室壊傳曰書不恭也臣今懼聖朝
之史書太學廢使萬代之¶嗣無法矣今聖朝聚國中之
兵守塞下之疉殫織婦之機悉農夫¶之儲豈期惡民而
賤物誠社稷之謀也假一旦農夫死織婦病兵¶壘充郊
<pb:KR4h0024_WYG_026-16b>
粟帛不輸陛下此時其暇念學乎則禮義之心不素蓄
於¶人亦難以復天下之龢矣且四方之學是太學之枝
葉天子之敎¶是諸侯之本未有本之顛也而枝葉之存
天子之亡而諸侯之興<md:KR4h0024_SBCK_026-9a>¶夫為國者亦猶治一身京師人
之心四方人之體諸侯體之四支¶心平則體之患易除
體平則四支之患無不可除今不嗇神於心¶體而竭訾
於四支時變于外氣虚於中則為不起之人矣伏惟陛¶
下察施張之㑹觀損益之圖減無用之府崇有裕之原
<pb:KR4h0024_WYG_026-17a>
廢闕修而¶百度明庠序昌而百行榮經邦於悠久熙載
於登閎顧夫周營靈¶臺魯修泮官於陛下萬分之一焉
伏惟遽令職司不至於不可持¶天下幸甚¶
　　請置詩學博士書　　　　　　李行脩¶
元和三年六月一日鄉貢進士臣李行脩謹昧死惶恐
再拜獻書¶闕下臣覆視漢初經籍起口傳璧匿煥然明
備其所由者修廢官¶立太學朝夕講貫以究聖意歳時
程課以嚴師道使之然也迨乎¶桓靈之世遂使扶持元
<pb:KR4h0024_WYG_026-17b>
極匡飭頽俗傳委裘以終大運其儒術已¶試之明效歟
近學無專門經無師授以音定字以䟽釋經是能使¶生
徒由之中才不能使天下由之致理明矣大率五經皆
然臣獨<md:KR4h0024_SBCK_026-9b>¶以詩學上聞趨所急也伏惟陛下赦其愚瞽埀
恩聼察夫詩者發¶人之藴故謂之風手舞足蹈之音作
用之光祖宗垂風聲勞歌怨¶誹之音作用之察吏理審
敎化是以四海雖大羣生雖廣猶民人¶之和氣息乎踵
逹乎顱流乎手足猶草木之豐澤漸乎根窮乎杪¶被乎
<pb:KR4h0024_WYG_026-18a>
枝葉上下無滯氣内外無遁情如此則詩得其任風得
其性¶也昔殷周相承俱有聖治道洽于下下無怏心王
化盛告成功於¶神明徳澤衰反變化於禮素其辭主文
譎諫而不訐其教温柔敦¶厚而不愚仲尼接於其時謂
王者宜以陶冶風俗臣下宜以洗濯¶疑謬道濟于下吾
若之何乃採其詩合三百五篇善者全而用不¶善者全
而去非如春秋諸經或革或因相錯而成也若其禮樂
征¶伐天地隂陽有度假於辭可見喜怒哀樂譏刺諷諭
<pb:KR4h0024_WYG_026-18b>
無方非其志¶莫傳志士躬當治亂之時氣有惨舒之變
臻於極而後動積于中¶而後形故言之成文歌之成聲
有一不至則非全矣是以聖人以¶全動物物莫能固未
施敬于人而人敬未施哀於人而人哀頑者<md:KR4h0024_SBCK_026-10a>¶以之開明
躁者以之舒静道源於是絶而莫嗣獨有楚屈原頗得¶
詩人之風介於子蘭靳尚之間終以放死故其道不竟
洎秦姍笑¶三代燔燒經籍世儒坑死於是後學軋于相
語喑呃相授以及漢¶興雜全經者七十年師口說者四
<pb:KR4h0024_WYG_026-19a>
三軰漢武篤好經術立於學官¶雖章句大修而比興未
喻時揚雄司馬相如由是選耎觀望将迎¶忌諱勸百諷
一推波助瀾文雖有餘不足稱也然以本學寖盛時¶因
災異屢啓直聲初或不究終得其助故自殷已降有天
下者莫¶長焉厥後君臣道薄詩道陵夷藴義感慨之士
至曰吾何從乎上¶之追屈原不足以全性命下之跡相
如不足以匡過失故居常則¶欝怏其胷襟嚄唶其齒牙
代莫通其源臣伏思之以為詩敎未隆¶於時風雅未洽
<pb:KR4h0024_WYG_026-19b>
於下敎未隆則士不勸風未洽則言多缺故聞者¶卒愕
而愠者多暗投而卻也自十聖紹業盈二百載經術益
試周¶旋百度吏事反為縁餙霸道無所舛駮及陛下又
登禮巖穴發掦¶仄伏宸心讜議猶天地相宣儒風昌言
與日月横騖以辭讓次征<md:KR4h0024_SBCK_026-10b>¶伐而不暴以誠明推敎化而
不浮如此則詩學何為鬱然積於空¶虛不用之地乎書
殘於古今論失于齊魯漢有毛萇鄭康成師道¶可觀逮
聖朝劉迅者説詩三千言近代言詩者尚之伏惟陛下
<pb:KR4h0024_WYG_026-20a>
詔¶公卿諸儒講其異同綜其指要列四始之元本窮六
藝之粹精不¶使講以多物而無譁蔽之一言而得其言
極者為師法傳經而行¶其毛鄭不安者亦随而刋正選
立博士弟子貟如漢朝故事然後¶命瞽史納于聰明命
司成敎之世子是謂端本由朝庭被于民里¶由京師施
之逺方是謂垂化復采詩之官以察風俗是謂兼聼優¶
登才之選以勵生徒是謂興古四者既備大化自流則
動天地感¶鬼神徳豚魚甘堇荼來異俗懐鬼方皆在一
<pb:KR4h0024_WYG_026-20b>
致推而廣之神而化¶之無難矣㣲臣不知時變溺於師
言謹詣光順門昧死以聞伏待¶刑辟¶
　　請孟子為學科書　　　　　　皮日休¶
聖人之道不過乎經經之䧏者不過乎史史之䧏者不
過乎子子<md:KR4h0024_SBCK_026-11a>¶不異乎道者孟子也捨是子者必戾乎經史
又率于子者則聖人¶之盗也夫孟子之文粲若經傳天
惜其道不燼于秦自漢氏得之¶常置博士以專其學故
其文繼乎六藝光乎百氏真聖人之㣲㫖¶也若然者何
<pb:KR4h0024_WYG_026-21a>
其道曄曄於前其書汲汲於後得非道拘乎正文極¶乎
奥有好邪者憚正而不舉嗜淺者鄙奥而無稱邪蓋仲
尼愛文¶王嗜昌歜以取味後之人将愛仲尼者其嗜在
乎孟子矣嗚呼古¶之士以湯武為逆取者其不讀孟子
乎以楊墨為逹智者其不讀¶孟子乎由是觀之孟子功
利於人亦不輕矣今有司除茂才眀經¶外其次有熟荘
周列子書者亦登於科其誘善也雖深而懸科也¶未正
夫荘列之文荒唐之文也讀之可以為方外之士習之
<pb:KR4h0024_WYG_026-21b>
可以¶為鴻荒之民有能汲汲以救時補教為志哉伏請
命有司去荘列¶之書以孟子為主有能精通其義者其
科選視明經苟若是也不¶謝漢之博士矣既遂如之儒
道不行聖化無補則可刑其言者¶
　　請韓文公配饗書<md:KR4h0024_SBCK_026-11b>¶於戲聖人之道不過乎求用用於生前則一時可知也
用於死後¶則百世可知也故孔子之封賞自漢至随其
爵不過乎公矦至于¶吾唐乃策王號七十子之爵命自
<pb:KR4h0024_WYG_026-22a>
漢至隨或卿大夫至于吾唐乃¶封公矦曾參之孝道動
天地感鬼神自漢至隨不過乎諸子至于¶吾唐乃旌入
十哲噫天地久否忽泰則平日月乆昏忽開則明雷¶霆乆
息忽震則驚雲霧乆鬱忽廓則清仲尼之道否於周秦
而昏¶於漢魏息於晉宋而鬱於陳隨遇于吾唐萬世之
憤一朝而釋儻¶死者可作其志可知也今有人身行聖
人道口吐聖人言行如顔¶閔文若游夏死不得配食於
夫子之側愚又不知尊先聖之道也¶夫孟子荀卿翼傳
<pb:KR4h0024_WYG_026-22b>
孔道以至于文中子文中子之末降及貞觀開¶元其傳
者醨其繼者淺或引刑名以為文或援從横以為理或
作¶詞賦以為雅文中之道曠百祀而得室授者唯昌黎
文公之文蹴¶楊墨於不毛之地蹂釋老於無人之境故
得孔道巍然而自正夫¶今之文人千百士之作釋其巻
觀其詞無不俾造化補時政繄公<md:KR4h0024_SBCK_026-12a>¶之力也公之文曰僕
自度若世無孔子僕不當在弟子之列以日休度之設
使¶公生孔子之世公未必不在四科焉國家以二十
<pb:KR4h0024_WYG_026-23a>
賢者(若左丘明卜子夏公¶羊高榖梁赤伏勝高堂生戴勝/毛公孔安國劉向范寗杜子春馬融盧植鄭康成)
(服子慎何休王肅/王輔嗣杜元凱)代用其¶書垂于國胄並配饗於孔聖
廟堂者其為典禮也大矣美矣苟以¶代用其書不能以
釋聖人之辭箋聖人之義哉况有身行其道口¶傳其文
吾唐以來一人而已反不得在二十一賢之列則未聞乎
典¶禮為備伏請命有司定其配饗之位則自兹已後天下
以文化未¶必不由夫是也¶
　　上論貢士書　　　　　　　舒元輿
<pb:KR4h0024_WYG_026-23b>
草茅臣某昧死奏書皇帝陛下聖德修三代之教盡善
矣唯貢士¶一門闕然不修臣竊以為有司過矣臣為童
子時學讀書見禮經¶有鄉舉里選必得其人而貢於上
上然後以弓旌束帛招之臣年¶十五既通經無何心中
有文竅開則又學之徧觀羣籍見古人有¶片善可稱必
聞於天子有司天子有司亦修禮待之不茍臣既學<md:KR4h0024_SBCK_026-12b>¶文
於古聖人言皆信之謂𤨏質待問上國必見上國禮無
幾前年¶臣年二十三學文成立為州縣察臣臣得備下
<pb:KR4h0024_WYG_026-24a>
土貢士之數到闕¶下月餘待命有司始見貢院懸版様
立束縛檢約之目勘磨狀書¶劇責與吏胥等倫臣幸狀
書備不被駮放得引到尚書試試之日¶見八百人盡手
攜脂燭水炭洎朝晡餐器或荷於肩或提於席為¶吏胥
縱慢聲大呼其名氏試者突入棘圍重重乃分坐廡下
寒餘¶雪飛單席在地嗚呼唐虞闢門三代貢士未有此
慢昜者也臣見¶今之天下貢士既如此有司待之又如
此乃益大不信古聖人言¶及覩今之甲賦律詩皆是偷
<pb:KR4h0024_WYG_026-24b>
拆經誥侮聖人之言者乃知非聖人¶之徒也臣伏見國
朝開進士一門苟有登升者皆資之為宰相公¶侯卿大
夫則此門固不輕矣凡將為公侯卿相者非賢人君子
不¶可有司坐舉子於寒廡冷地是比僕𨽻已下非所以
見徴賢之意¶也施棘圍以截遮是疑之以賊姦徒黨非
所以示忠直之節也試甲¶賦律詩是待之以雕蟲微藝
非所以觀人文化成之道也有司之<md:KR4h0024_SBCK_026-13a>¶不知其為弊若此
臣恐賢人君子逺去不肖汚辱為陛下用且指¶近陳之
<pb:KR4h0024_WYG_026-25a>
今四方貢珠玉金銀有司則以篋篚皮幣承之貢賢才
俊¶乂有司以單席冷地承之是彰陛下輕賢才而重金
玉也賢才恥¶之臣亦恥之臣又見每歲禮部格下天下
未有不言察訪行實無¶頗邪然後上貢苟不如格抵罪
舉主臣初見之竊獨心賀謂三代¶之風必作於今日矣
及格既下而法不下是以歲有無藝朋黨譁¶然扇突不
可絶此又惡用格為徒亂人耳又於格中程之人數每¶
歲多者固不出三十少或不滿二十此又非天子納士
<pb:KR4h0024_WYG_026-25b>
之心也何¶以言之今日月出没皆為陛下内地自漸海
流沙朔南周環綿億¶萬千里其間異氣所鍾生英豪俊
彦固不少矣若陛下明詔必以¶禮舉之忽一歲之内有
百數元凱楊馬之才德者來之則有司必¶曰吾格取二
十而黜八十是為求賢邪遺賢邪若有司以僕𨽻待¶之
忽一歲之内負才德來者無十數軰則有司必曰吾㧞
二十是¶繆收其半徒足滿人數是為取才邪取合格邪
其不可先定人數<md:KR4h0024_SBCK_026-13b>¶亦昭昭矣向之數事臣乆為陛下疾
<pb:KR4h0024_WYG_026-26a>
有司不供職使聖朝取士首¶科委就地矣臣寒微若此
出言不足以定貢士之得失然百慮之¶中或幾一得之
臣竊欲陛下詔有司按三代故事明修格文使天¶下入
貢者皆茂行實不拘人數其不茂行實法與之隨此為
澄源¶源既澄則來者皆向方矣俾有司加嚴禮待之舉
六義試之試之¶時免自擔荷廊廡之下特設茵榻陳爐
火脂燭設朝晡飯饌則前¶日之病庶幾其有瘳矣人人
知天子重賢奬士之道勝氣&KR0034;漫如¶此士之立身無不
<pb:KR4h0024_WYG_026-26b>
由正以成之者為士身正公卿正公卿正未有¶天下不
治者天下治而陛下求不垂拱以高揖羲軒不可得也
茍¶不如此則士之求名無不由邪以成者為士名邪未
有公卿不邪¶者公卿邪未有天下而治者天下不治而
陛下欲不役聖慮而憂¶黔首不可得也臣雖至愚以此
觀之知貢士之道所繫尤重是以¶願輸寫血誠以正此
門陛下無以臣迹在貢士中疑臣自謂臣雖¶不敏竊窺
太常一第不為難得何以明之若使臣為今日貢士之<md:KR4h0024_SBCK_026-14a>¶
<pb:KR4h0024_WYG_026-27a>
體事便僻巧佞馳騖關鍵固臣之力非不能也恥不為
也故互以¶頑才干有司得之固無忝不得則納履而去
蹤跡巢由以樂陛下¶熈熈之化何徃而無泉石之快哉
伏惟陛下留神獨聼天下之幸¶也於臣何幸死罪死罪¶
　
　
　
　
<pb:KR4h0024_WYG_026-27b>
　
　
　
　
　
　
　
　唐文粹巻二十六上<md:KR4h0024_SBCK_026-15a>¶
<pb:KR4h0024_WYG_026-28a>
欽定四庫全書
　唐文粹巻二十六下¶
　　　　　　　　　　　　　宋　姚鉉　編¶
　　表奏書疏丙(摠八首/)¶
　　書奏¶
　　　大葬二¶
　　　　諫山陵厚葬書(虞世南/)
　　　　諫靈駕入京書(陳子昻/)
<pb:KR4h0024_WYG_026-28b>
　　　廟號一¶
　　　　駮義宗廟號書(韋凑/)¶
　　　進貢一¶
　　　　論進奉書(皇甫湜/)¶
　　　佛寺三¶
　　　　諫造章敬寺書(髙郢/)
　　　　再上諫書¶
　　　　復佛寺奏(孫樵/)
<pb:KR4h0024_WYG_026-29a>
　　　邉事一<md:KR4h0024_SBCK_026-15b>¶　　　　請罷兵戍姚州書(張柬之/)¶
　　諫山陵厚𦵏書　　　　　　　　虞世南¶
臣聞古之聖帝明王所以薄𦵏者非不欲崇髙光飾珍
寳具物以¶厚其親然審而言之高墳厚隴珍物畢備此
適所以為親之累非¶曰孝也是以深思逺慮安於菲薄以
為長乆萬代之計割其常情¶以定之耳昔漢成帝造延
昌二陵制度甚厚功費甚多諫大夫劉¶向上書其言深
<pb:KR4h0024_WYG_026-29b>
切皆合事理其略曰孝文居㶚陵悽愴悲懷顧謂¶羣臣
曰嗟乎以北山石為椁用紵絮斮陳漆其間豈可動哉
張釋¶之進曰使其中有可欲雖錮南山猶有隙使其中
無可欲雖無石¶椁又何慼焉夫死者無終極而國家有
廢興釋之所言無窮計也¶孝文寤焉遂以薄𦵏又漢氏
之法人君在位三分天下貢賦以一¶分入山陵武帝厯
年長乆比𦵏陵中不復容物霍光暗於大體奢¶侈過度
其後至更始之敗赤眉賊入長安破茂陵取物猶不能
<pb:KR4h0024_WYG_026-30a>
盡¶無故聚歛百姓為盗之用甚無謂也魏文帝於首陽
東為壽陵作<md:KR4h0024_SBCK_026-16a>¶終制其略曰昔堯𦵏壽陵因山為體無封
無樹無立寢殿園邑為¶棺椁足以藏骨為衣衾足以朽
肉吾營此不食之地欲使易代之¶後不知其處無藏金
銀銅鐵一以瓦器自古及今未有不亡之國¶無不掘之
墓喪亂以來漢氏諸陵無不發掘至及燒取玉樞金縷¶
骸骨并盡豈不重痛哉若違詔妄有變改吾為戮屍於
地下死而¶重死不忠不孝使魂而有知將不福汝以為
<pb:KR4h0024_WYG_026-30b>
永制藏之宗廟魏文¶此制可謂逹於事矣向使陛下德
止如秦漢之君臣則緘口而已¶不敢有言伏見聖德高
逺堯舜猶所不逮而俯與秦漢之君同為¶奢泰捨堯舜
殷周之節儉此臣所以尤感慼也今為丘隴如此其¶内
雖不藏珍寳亦無益也萬代之後但見高墳火墓豈謂
無金玉¶也臣之愚計以為漢文㶚陵既因山勢雖不起
墳自然高廣今之¶所卜地勢即平不可不起宜依白虎
通所陳周制為三仞之墳其¶方中制度事事減少事畢
<pb:KR4h0024_WYG_026-31a>
之日刻石於陵側明丘封大小高下之¶式明器所須皆
以瓦木合於禮文一不得用金銀銅鐡使萬代子<md:KR4h0024_SBCK_026-16b>¶孫並
皆遵奉一通藏之宗廟豈不美乎且臣下除服用三十
六日¶已依㶚陵今為墳隴又以長陵為法非所宜也伏
願陛下深覽古今¶為長乆之慮臣之赤心唯願萬歲之
後神道常安陛下孝名揚於¶無窮耳書奏不報世南又
上疏曰漢家即位之初便營陵墓近者¶十餘歳逺者五
十年方始成就今以數月之間而造數十年之事¶其於
<pb:KR4h0024_WYG_026-31b>
人力亦以勞矣又漢家大郡都五十萬户即日人衆未
及徃¶時而工役與之一等此臣所以致疑也¶
　　諫靈駕入京書　　　　　　　陳子昻¶
梓州射洪縣草莽愚臣子昻謹頓首冐死獻書闕下臣
聞明王不¶惡切直之言以納忠烈士不憚死亡之誅以
極諫故有非常之䇿¶者必待非常之時得非常之時者
必待非常之主然後危言正色¶抗議直辭赴湯鑊而不
迴至誅夷而無悔豈徒欲詭世誇俗厭生¶樂死者哉實
<pb:KR4h0024_WYG_026-32a>
以為殺身之害小存國之利大故審計定議而甘心¶焉
况乎得非常之時遇非常之主言必獲用死亦何驚千
載之跡<md:KR4h0024_SBCK_026-17a>¶將不朽於今日矣伏惟大行皇帝遺天下棄羣
臣萬國震驚百姓¶屠裂陛下以徇齊之聖承宗廟之重
天下之望喁喁如也莫不冀¶蒙聖化以保餘年太平之
主將復在於兹日矣况皇太后又以文¶母之賢恊軒宫
之耀軍國大事遺詔決之唐虞之際於斯盛矣臣¶伏見
詔書梓宫將遷西京鑾輿亦欲陪幸計非上策智者失
<pb:KR4h0024_WYG_026-32b>
圖廟¶堂未聞有骨鯁之謨朝廷多見有順從之議愚臣
竊惑以為過矣¶伏自思之生靈日沐皇風磨頂至踵莫
非亭育不能厯丹鳳抵躍¶龍北面玉階東望金屋抗音
而正諫者聖王之罪人也所以不顧¶萬死乞見一言願
蒙聼覽甘就鼎鑊伏惟陛下察之臣聞秦據咸¶陽之時
漢都長安之日山河為固天下服矣然猶北假胡宛之
利¶南資巴蜀之饒自渭入河轉關東之粟踰沙絶漠致
山西之寳然¶後能削平天下憚厭諸侯長轡利䇿横制
<pb:KR4h0024_WYG_026-33a>
宇宙今則不然燕代迫¶匈奴之侵巴隴嬰吐蕃之患西
蜀疲老千里羸糧北國丁男十五¶乗塞歲月奔命其弊
不堪秦之首尾今為闕矣即所餘者獨三輔<md:KR4h0024_SBCK_026-17b>¶之間耳頃
遭荒饉人被荐饑自河已西莫非赤地循隴以北罕逢¶
青草莫不父兄轉徒妻子流離委家喪業膏原潤莽此
朝廷之所¶備知也賴以宗廟神靈皇天悔禍去歲薄稔
前秋稍登使羸餓之¶餘得保性命天下幸甚可謂厚矣
然則流人未返田野尚蕪白骨¶縱横阡陌無主至於蓄
<pb:KR4h0024_WYG_026-33b>
積猶可哀傷陛下不料其難貴從先意遂¶欲長驅大駕
按節秦京千乗萬騎何方取給况山陵初制穿復未¶央
士不工匠必資徒役今欲率疲弊之衆興數萬之軍徴
發近畿¶鞭撲羸老鑿山採石驅以就功春作無時秋成
絶望凋瘵遺噍再¶罹艱苦儻不堪弊必有逋逃子來之
頌將何以速之此亦宗廟之¶大機不可不審圖也况國
無兼歲之儲家鮮匝時之蓄一旬不雨¶猶可深憂忽加
水旱人何以濟陛下不深察始終獨違羣議臣恐¶三輔
<pb:KR4h0024_WYG_026-34a>
之弊不止如前日矣且天子以四海為家聖人包六合
為宇¶厯觀逺古以至于今何甞不以三王為仁五帝為
聖故雖周公制¶作夫子著名莫不祖述堯舜憲章文武
為百王之鴻烈作千載之<md:KR4h0024_SBCK_026-18a>¶貞規然而舜死陟方𦵏蒼梧
而不返禹㑹羣后沒稽山而永終豈¶其愛蠻夷之鄉而
鄙中國哉實將欲示聖人無外也故能使墳籍¶以為美
談帝王以為懿範况我巍巍大聖轢帝登皇日月所臨
莫¶不率俾何獨秦豐之地可置山陵河洛之都不堪園
<pb:KR4h0024_WYG_026-34b>
寢陛下豈可¶不察之愚臣竊為陛下惜也且景山崇麗
秀冠羣岑南對嵩邱西¶望汝海居祝融之故地連太昊
之遺墟帝王圖迹縱横左右園林¶之美復何加焉陛下
曽未察之謂其不可愚臣鄙見良足尚矣况¶瀍澗之中
天地交㑹北有太行之險南有宛葉之饒東壓江淮食¶
湖海之利西馳崤澠據關河之寳以聖明之主養純粹
之人天下¶和平恭已正南靣而已陛下不思瀍洛之壯
觀關隴之荒蕪遂欲¶棄太山之安履焦原之險忘神器
<pb:KR4h0024_WYG_026-35a>
之大寳徇曽閔之小節愚臣闇¶昩以為甚也陛下何不
覽諍臣之䇿採行路之謡諮謨太后平章¶宰輔恊蒼生
之望知有所安天下豈不幸甚昔者平王遷周光武¶都
洛山陵寢廟不在東京宗社墳塋並居西土然而春秋
美為始<md:KR4h0024_SBCK_026-18b>¶王漢書載為代祖豈其不願孝哉何聖賢褒貶
於斯濫矣實以時¶有不可事有必然葢欲遺小存大去
禍存福聖人所以為貴也夫¶小不忍則亂大謀仲尼之
至誠伏惟陛下察之若以臣愚不用朝¶議遂行臣恐關
<pb:KR4h0024_WYG_026-35b>
隴之憂未時休息臣又聞太原蓄巨萬之倉洛口¶積天
下之粟國家之寳斯為大矣今欲捨而不顧皆以長驅
使有¶識震驚天下失望儻鼠竊狗盗萬一不圖西入陜
州之郊東犯武¶牢之鎮盗敖倉一抔之粟陛下何不預
遏之此天下之至機不可¶不深懼也雖則盗未旋踵誅
刑以及滅其九族焚其妻子泣辜雖¶恨將何及焉故曰
先謀後事者逸先事後謀者失國之利器不可¶以示人
斯言不徒云也願陛下念之¶臣西蜀野人本在林藪幸
<pb:KR4h0024_WYG_026-36a>
屬交泰得逰王國故知不在其位者不謀其政亦欲退
身岩谷滅迹朝廷竊感婁敬委輅不非其議圖漢策於
萬全取鴻名於千古臣何獨怯而不及之哉所以敢觸
龍鱗死而無恨庶萬有一中或垂察焉臣子昻誠惶誠
恐頓首
　　駮義宗廟號書　　　　　　　韋　¶凑
臣聞王者制禮是曰規模規模之興實資師古之道必
也正名惟¶名與實故當相副其在宗廟禮之大者豈可
<pb:KR4h0024_WYG_026-36b>
失哉禮祖有功而宗¶有德祖宗之廟百代不毁故殷太
甲為太宗太戊曰中宗武丁曰<md:KR4h0024_SBCK_026-19a>¶高宗周則文王為太宗
武王為中宗漢則文帝為太宗武帝為代¶宗其後代有
稱宗者以方制海内德澤可宗列於昭穆期於不毁¶稱
宗之義不亦大乎伏惟孝敬皇帝位止東宫未甞南靣
聖道誠¶冠於儲副德教不被於寰&KR0801;立廟稱宗恐非合
禮况别起祀典何¶義稱宗而廟號義宗稱之萬代以臣
庸識竊謂不可陛下率循典¶禮以闡大猷儻致此失或
<pb:KR4h0024_WYG_026-37a>
虧盡善豈不惜哉望更詳議務合於禮¶經¶
　　論進奉書　　　　　　　　　皇甫湜¶
臣聞一人莫非王臣尺土莫非王有山川林藪之所産
殖雨露春¶秋之所成就莫非王財誠宜推至公示無外
今國家既有公府又¶為私藏使州郡貢賦之外進奉相
及恐非以天下為家示天下無¶私之道也且任土之貢
生産有常履畝之收等籍既定人識所出¶吏難為奸進
奉既無度程莫知紀極恣横徴發因縁贓私驅陛下¶赤
<pb:KR4h0024_WYG_026-37b>
子措之不存之地侈君之嗜慾惑君之聦明實大奸之
門大罪<md:KR4h0024_SBCK_026-19b>¶之竇也臣雖熟知陛下上聖之姿深仁之理凡
内藏之實以充讌¶賜非務積藏如四逺未知何如百姓
受弊何如後嗣平中之主由¶此而傷儉德萌侈心何雖
漢有少府水衡筦㩁山澤之利終不若¶領之大農也且
地之財無盡王之用不㑹何必固之内府以開濫¶關邪
伏望陛下罷内府歸之公藏約别進合之古制徴歛有
常財¶用無虧絶奸之根源除政之粃蠧全大體興太和
<pb:KR4h0024_WYG_026-38a>
天下大幸伏見¶正月十一日赦書陛下深念疲民懇責
貪吏徃之隨使貢來一皆¶罷之此實白日之明曽雲之
澤也凡諸州府必有羡餘不歸之王¶廷必沒于私室伏
請毎使當罷必上其數而謹其收水旱之不虞¶疾疫之
不期以振罷羸以代蠲免軍旅之事工役之用以給其
費¶以供其須居常之歲閉藏送待無敢㪚洩而干刑司
如是則大賴¶於人大伸於用矣¶
　　諫造章敬寺書　　　　　　　　高　郢
<pb:KR4h0024_WYG_026-38b>
八月二十五日草莽臣前鄉貢進士高郢昧死再拜稽
首獻書闕<md:KR4h0024_SBCK_026-20a>¶下從諫如流者君之明也有犯無隠者臣之忠
也君明臣忠國之¶利也當陛下至明之化納練之日臣
敢愛其死以隠其忠乎臣伏¶見奉為先太后造章敬寺
陛下大孝因心與天罔極蒸蒸之思惟¶舜其難至德要
道無以加也然臣伏見以畢力追孝誠有所益妨¶時勦
人亦有所損先太后聖德不必以一寺増輝國家永圖
無寜¶以百姓為本捨人就寺何福之為以臣愚蒙不知
<pb:KR4h0024_WYG_026-39a>
其所昔魯莊公¶丹桓公廟楹而刻其桷可謂孝乎然而
春秋書之為非禮漢惠帝¶及孝景孝宣令郡國諸侯立
髙祖及太宗髙宗代宗之廟當時創¶制不據禮經至元帝時
與愽士議郎斟酌古禮一朝而罷之豈元¶帝不敬宗廟
乃王者示人以軌物也夫廊廟者宗社之所在神靈¶之
所憑猶不可無故而飾之越禮而立之况此寺非宗社
所安神¶靈所宅而殫萬人之力以邀二梵之報其不可
以明矣間者昆吾¶孔熾薦食生人今猶不悛偷居宇下
<pb:KR4h0024_WYG_026-39b>
百姓凛凛無日不愓遣將攘¶郤無尺寸之功隴外壤地
委之犲狼太宗文武皇帝封殖萬有傳<md:KR4h0024_SBCK_026-20b>¶之陛下一夫不
獲尺土見侵告成之時猶恐有闕况甚於一夫尺¶土者
乎用武已來十三年矣傷者不救死者不收繕乗補卒
至今¶未已夫興師十萬日費千金則十有三年百萬之
衆資糧屨履取¶足於人人之困竭胡可勝紀勞疲宛轉
十不存二父子兄弟相視¶無聊延頸嗷嗷以俟王命此
皆陛下宜伸勤恤之恩降痛哀之詔¶縱未暇分㪚榖帛
<pb:KR4h0024_WYG_026-40a>
以贍鰥寡猶當務省侈費以懊休之奈何戎虜¶未平侵
地未復金革未戢疲人未撫太倉無終歲之儲大農有
㩁¶酟之弊陛下忍以此時興力哉自八月以來時雨&KR0317;
候禾稼少損¶菽麥失時黔首狼顧憂在艱食歲若不給
將何以救無寺猶可無¶人其可乎臣竊料此寺數年方
成土木之勞工用之費不虛府庫¶將焉取給府庫既竭
則又誅求儻窮匱不堪鼠竊之盗起戎狄乗¶間狗吠之
驚急得不為陛下深憂乎臣聞聖人受命於天以人為
<pb:KR4h0024_WYG_026-40b>
主茍功濟于天天人同和其功大矣自然上則宗廟受
其福下則¶子孫賴其慶故孝經云德教加於百姓刑于
四海葢天子之孝也<md:KR4h0024_SBCK_026-21a>¶又云明王事父孝故事天明事母
孝故事地察又云周公郊祀后¶稷以配天宗祀文王於明
堂以配上帝是以四海之内各以其職¶來祭詩曰無念
爾祖聿脩厥德又曰既受帝祉施于孫子是知王¶者之
孝在於承順天地嚴配宗考敬慎德教以臨兆人俾四
海諸¶侯歡心助祭延福流祚永永無窮耳未聞崇建梵
<pb:KR4h0024_WYG_026-41a>
宫彫琢金玉之¶為孝也且佛本無相不可以有相求道
本無為不可以有為得陛¶下豈馳心於有為之境而邀
福於有相之功哉臣竊為陛下之不¶取也臣聞夏禹卑
宫室而盡力乎溝洫人到于今稱之梁武窮土¶木而致
飾乎寺宇人無德而稱焉陛下若節用愛人當與夏后
齊¶駕何必勞人動衆而踵梁武之遺風乎制造初興役
費尚淺人貴¶量力不貴必成事貴相時不貴必遂陛下
若迴一人之慮從萬姓¶之心必是陛下聖德孝思格于
<pb:KR4h0024_WYG_026-41b>
天地湛恩霈澤濟乎生靈生靈效¶誠天地幽賛千福萬
禄先后受之豈與一寺較其功徳乎陛下以¶臣言渉於
誑妄伏請令公卿列士庭議可否得其中則天下幸甚<md:KR4h0024_SBCK_026-21b>¶臣郢不勝愚忠懇直之至謹投招諫匭以聞¶
　　再上諫書　　　　　　　　　高　郢¶
九月十二日草莽臣前鄉貢進士高郢昧死再拜稽首
獻書闕下¶臣聞聖主聞直言之道者豈好其犯顔忤㫖
乎誠欲因天下之心¶以慮則無不得因天下之目以視
<pb:KR4h0024_WYG_026-42a>
則無不見也忠臣不避誹謗之¶誅者豈貪其死諌之名
乎誠以君所行有否焉不隠忍偷生以負¶於時也臣伏
見奉為先太后造章敬寺陛下奉先思孝興福除禍¶而
羣黎百姓不知聖情議者皆以為蕃戎未殄兵革暴露
國用不¶贍元元匱竭曽未小康又興此寺雖睿思罔極
而人力有限也臣¶聞衆心成城衆口鑠金則輿人之誦
不可輕也故書曰罔咈百姓¶以従已之欲易曰聖人感
人心而天下和平詩曰愷悌君子神所¶勞矣此言王者
<pb:KR4h0024_WYG_026-42b>
將有為也將有行也必稽于衆而順于人則自然¶之福
不求而自至未然之禍不除而自絶矣臣愚考之於古
則詩¶書與易如此聽之於今則百姓之議如彼拳拳之
極不敢不言昨<md:KR4h0024_SBCK_026-22a>¶八月二十五日奏書闕下事寢無報不
知天門深逺愚不得上達¶歟聖意所㫁臣言不足聽受
歟伏躬待罪旬八日矣臣聞神人無¶功聖人無名神人
無功者不為有功之功聖人無名者不為可名¶之名也
不為有功之功故功莫大焉不為可名之名故名莫厚
<pb:KR4h0024_WYG_026-43a>
焉¶臣又聞古之明王積善以致福不費財以求福修徳
以消禍不勞¶人以禳禍陛下之作此寺也臣竊惑之若
以為功乎則天覆地載¶隂施陽化未曽有為也若以為
名乎則至徳要道以順天下未曽¶有待也若以致福乎
則通于神明光于四海不在於費財也若以¶禳禍乎則
方務厥徳罔有天災不在於勞人也今興造急促人徒¶
竭作土木並起日計萬工書不遑食夜不遑息力不逮
者隨以杖¶笞愁痛之聲盈於道路以此望福臣恐不然
<pb:KR4h0024_WYG_026-43b>
陛下戡定多難以安¶宗社勵精思理日昃不暇内不邇
聲色外不樂遊畋務行寛仁以¶幸天下聖人之徳廣大
悉被太平之風將可見矣而興動此役固¶違羣情迴正
道於内心求微助於外物徇左右之過計傷皇王之<md:KR4h0024_SBCK_026-22b>¶大
猷臣竊為陛下惜之臣是以敢昧死至于再諫伏惟陛
下留神¶省察臣不勝愚懇切直之至¶
　　復佛寺奏　　　　　　　　　孫　樵¶
賤臣樵上言臣以為殘蠧於民者羣髠最大且十口之
<pb:KR4h0024_WYG_026-44a>
家謂中户也男¶力而耕女力而織雖乗樂歲其衣食僅
自給也楝宇僅自完也若¶羣髠者所飽必稻梁所衣必
緜縠居則邃宇出則肥馬是則中户¶不十不足以活一
髠武皇帝元年籍天下羣髠凡十七萬夫以十¶家給一
髠是編户一百七十萬困於羣髠矣武皇帝一旦髪天
下¶羣髠悉歸平民是時一百七十萬家之心咸知生地
陛下自即位¶已來詔營廢寺以復羣髠自元年正月洎
今年五月斤斧之聲不¶絶天下而工未以訖聞陛下即
<pb:KR4h0024_WYG_026-44b>
復之不休臣恐數年之間天下十¶七萬髠如故矣臣以
為武皇帝即不能除羣髠陛下尚宜勉思而¶去之以蘇
疲甿况將興於己廢乎請以開元之事明之開元之間¶
大駕還自東封從以干官之衆六軍之事三日留於陳
留民猶有<md:KR4h0024_SBCK_026-23a>¶餘力今陛下即能東封道次給一食則民力
殫矣何開元之民力¶有餘而陛下之民力不足邪開元
之間率户出兵率若干户共出若干兵籍¶而為伍春夏
縱之家以力耕稼秋冬叢之將以戒武事如此則兵¶未
<pb:KR4h0024_WYG_026-45a>
始廢於農農未甞奪於兵故開元之民力有餘也今天
下常兵¶不下百萬皆衣食於平民歲度其費率中户五
僅能活一兵如此¶則編户不五百萬不足以給之故陛
下之民力不足也今陛下以¶力不足之民而欲重困於羣
髠將何以踵開元太平事邪貞觀已¶還開元户口最為
殷繁不能逾九百萬即今有問於户部其能如¶開元乎
借如陛下以五百萬給天下之兵今又欲以百七十萬
給¶於羣髠是七百萬無羡賦矣即今户口不下於開元
<pb:KR4h0024_WYG_026-45b>
其餘止二百¶萬而國家萬故畢出其間陛下孰與其足
也即其鹽鐡不可除而¶㩁筦加算矣天下之民得不重
困乎日者陛下甞欲營國東門諫¶大夫諍於前言未及
終陛下非徒輟其工而又賜帛以優之今所¶復寺宇豈
特國門之急乎聚徒嘯工豈特國門之役乎寜諫大夫<md:KR4h0024_SBCK_026-23b>¶不以言而陛下不以聼乎陛下則不能復廢之臣願陛
下已復之¶髠止而勿復加已營之寺止而勿復修庶幾
天下之民尚可活也¶今天下最不可去者兵也臣尚為
<pb:KR4h0024_WYG_026-46a>
陛下日夜思去兵之術究開元¶太平之事冀異日為陛
下言之况去無用之髠也臣樵昧死以言¶
　　請罷兵戍姚州書　　　　　　張柬之¶
姚州古者哀牢之舊國絶域荒外山髙水深自生人以
來洎於後¶代不與中國交通前漢唐䝉開夜郎滇笮而
哀牢不附至光武季¶年始請内屬漢置永昌郡以統理
之乃收其鹽布氊罽之税以利¶中土其國西通大秦南
通交趾竒珍異寳進貢歲時不闕劉備據¶有巴蜀常以
<pb:KR4h0024_WYG_026-46b>
甲兵不充及備死諸葛亮五月渡瀘收其金銀鹽布¶以
益軍儲使張伯歧選其勁卒勇兵以增武備故蜀志稱
自亮南¶征而國以富饒甲兵充足由此言之則前代置
郡其利頗深今¶鹽布之税不供珍竒之貢不入戈㦸之
用不實於戎行寳貨之資¶不輸於大國而空竭府庫驅
率平人受役蠻夷肝腦塗地臣竊為<md:KR4h0024_SBCK_026-24a>¶國家惜之漢以得
利既多歴慱南山渉蘭倉水更置慱南哀牢二¶縣蜀人
愁怨行者作歌曰歴慱南越蘭津渡蘭倉為他人葢譏
<pb:KR4h0024_WYG_026-47a>
漢¶貪珍竒鹽布之利而為蠻夷之所馳役也漢獲其利
人且怨歌今¶減耗國儲費用日廣而使陛下之赤子身
膏野草骸骨不歸老母¶㓜子哀號望祭於千里之外於
國家無絲髪之利在百姓受終身¶之酷臣竊為國家痛
之徃者諸葛亮破南中使其渠率自相統領¶不置漢官
亦不留兵鎮守人問其故亮言置官留兵有三不易大¶
意以置官夷漢雜居猜嫌必起留兵運糧為患更重忽
若反叛勞¶費更多但粗設綱紀自然乆定臣竊以亮之
<pb:KR4h0024_WYG_026-47b>
此䇿妙得羈縻蠻夷之¶術今姚府所置之官既無安邊
靜㓂之心又無葛亮且縱且擒之¶技唯知詭謀狡算恣
情割剥貪饕刧略積以為常扇動酋渠遺成¶朋黨折支諂
笑取媚蠻夷拜跪趨伏無復慙耻提挈子弟嘯引兇¶愚
聚㑹蒲慱一擲累萬劒南逋逃中原亡命有二千餘户
見散在¶彼州專以掠奪為業姚州本龍朔中武陵縣主
簿石子仁奏置之<md:KR4h0024_SBCK_026-24b>¶後長史李孝讓辛文協並為羣蠻所
殺前朝遣郎將趙武貴討擊¶貴及蜀兵應時破敗噍類
<pb:KR4h0024_WYG_026-48a>
無遺又使將軍李義㧾等徃征郎將劉¶惠基在陣戰死
其州遂廢臣竊以諸葛亮稱置官留兵有三不易¶其言
乃驗至垂拱四年蠻郎將王善寳昆州刺史㸑乾福又
請置¶州奏言所課税自出姚府管内更不勞擾蜀中及
置州後録事¶叅軍李陵為蠻所殺延載中司馬成琛奏
請於瀘南置鎮七所遣¶蜀兵防守自此蜀中搔擾于今
不息且姚府㧾管五十七州巨猾¶遊客不可勝數國家
設官分職以化俗防姦無恥無厭狼籍至此¶今不問夷
<pb:KR4h0024_WYG_026-48b>
夏負罪並深見道路刧殺不能禁止臣恐一朝驚擾為¶
禍轉大伏乞省罷姚州使𨽻嶲府歲時朝覲同之蕃國
瀘南諸鎮¶亦皆悉廢於瀘北置關百姓自非奉使入蕃
不許交通來徃增嶲府¶兵選擇清良宰牧以統理之臣
愚將為穏便¶
　
　
　唐文粹巻二十六下¶
<md:KR4h0024_SBCK_027-1a>¶
<pb:KR4h0024_WYG_027-1a>
欽定四庫全書
　唐文粹巻二十七¶
　　　　　　　　　　　　　宋　姚鉉　編¶
　　
