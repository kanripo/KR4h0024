# -*- mode: mandoku-view -*-
#+TITLE: 唐文粹
#+DATE: 2015-09-23 10:32:03
#+PROPERTY: JUAN 66


六十六¶
　　　　　　　　　　　　　宋　姚鉉　編¶
　　銘甲(揔一十首/)¶
　　　名跡
　¶　　　塗山銘(柳宗元/)
　　　　仙掌銘(獨孤及/)
　　　　古函谷闗銘
<pb:KR4h0024_WYG_066-1b>
　　　　虎牢闗銘(賈至/)
　　　　棧道銘(歐陽詹/)
　　　　仙都山銘(張鷺/)¶
　　　　磻谿銘(梁肅/)
　　　　胥山銘(盧元輔/)
　　　　天門山銘(李白/)¶
　　　　湞陽東嶺洞谷銘(元傑/)¶
　　塗山銘(并序/)　　　　　　　　栁宗元
<pb:KR4h0024_WYG_066-2a>
維夏后氏建大功定大位立大政勤勞萬邦和寜四極
威懷九有¶儀刑後王當乎洪流方割災被下土自壺口
而導百川大功建焉¶虞帝髦期順承天厯自南河而受
四海大位定焉萬國既同宣省¶風教自塗山而㑹諸侯
大政立焉功莫崇乎禦大災乃錫𤣥圭以¶承帝命位莫
崇乎執大象乃輯五瑞以建皇極政莫先乎齊大紀<md:KR4h0024_SBCK_066-1b>¶乃
朝玊帛以混經制是所以承唐虞之後垂子孫之丕業
立商周¶之前樹帝王之洪範者也嗚呼天地之道尚徳
<pb:KR4h0024_WYG_066-2b>
而右功帝王之政¶崇徳而賞功故堯舜至徳而位不及
嗣湯武大功而祚延于世有¶夏徳配於二聖而唐虞讓
功焉功冠於三代而商周讓徳焉冝乎¶立極垂統貽于
後裔當位作聖著為世凖則塗山者功之所由定¶徳之
所由濟政之所由立有天下者冝取於此追惟大號既
發華¶蓋既狩方岳列位奔走來同山川守臣莫敢遑寜
羽旄四合衣裳¶咸㑹䖍恭就列俯僂聽命然後示之以
禮樂和氣周洽申之以徳¶刑天威振耀制立謨訓冝在
<pb:KR4h0024_WYG_066-3a>
長久厥後啓征有扈而夏徳始衰羿¶距太康而帝業不
守皇祖之訓不由也人亡政墜卒就陵替向使¶繼代守
文之君又能紹其功徳修其政統卑宫室惡衣服拜昌
言¶平均賦入制定朝㑹則諸侯常至而天命不去矣兹
山之㑹安得¶獨光於後歟是以周穆遐追遺法復㑹於
是山聲垂天下亦紹前¶軌用此道也故余為之銘庶後
代朝諸侯制天下者仰則於此其<md:KR4h0024_SBCK_066-2a>¶辭曰¶
惟禹體道功厚徳茂㑹朝侯衛統一憲度省方宣教化
<pb:KR4h0024_WYG_066-3b>
制殊類咸¶㑹壇位承奉儀短禮具樂備徳容既孚乃舉
眀刑以弼聖謨則戮¶防風遺骨専車克威克眀疇敢以
渝宣昭黎獻底定寰區傳祚後¶𦙍丕承帝圗塗山巖巖
界彼東國惟禹之徳配天無極即山刋碑¶貽後作則¶
　　仙掌銘(并序/)　　　　　　　　獨孤及¶
陰陽開闔元氣變化泄為百川凝為崇山山川之作與
天地並疑¶有真宰而未知尸其功者有若巨靈贔屓攘
臂其間左排首陽右¶拓太華絶地軸使中裂拆山脊為
<pb:KR4h0024_WYG_066-4a>
兩道然後導河而東俾無有害¶留此巨跡于峯之巔後
代掲厲於𤣥蹤者聆其風而駭之或謂談¶詭不經存而
不議及以為學者&KR0008;其一域則惑於餘方曽不知創¶宇
宙作萬象月而日之星而辰之使輪轉環遶箭馳風疾
可駭於¶俗有甚於此者徒觀其陰隲無朕未嘗駭焉而
巨靈持以有跡駭<md:KR4h0024_SBCK_066-2b>¶世世果惑矣天地有官陰陽有藏鍛
鍊六氣作為萬形形有不遂¶其性氣有不達於物則造
物者取元精之和合而散之財而成之¶如埏埴鑪錘之
<pb:KR4h0024_WYG_066-4b>
為瓶為缶為鈎為棘規者矩者大者細者然則黄¶河華
嶽之在六合猶陶冶之有瓶缶鈎棘也巨靈之作於自
然蓋萬化之¶一工也天機冥動而聖功啓元精密感而
外物應故有無跡之跡¶介于石焉可以見神行無方妙
用不測彼管窺者方循跡而求之¶揣其所至於巨細之
境則道斯逺矣夫以手執大象力持化權指¶撝太極蹴
蹋顥氣立于無間行乎無窮則據長河如措抔擘太華¶
若破塊不足駭也世人方以禹鑿龍門而導西河為神
<pb:KR4h0024_WYG_066-5a>
祇可不謂¶大哀乎峩峩靈掌纎指如畫隠轔磅礴上揮
太清逺而視之如欲¶捫青天而掬皓露攀扶桑而捧白
曰不去不來若飛若動非至神¶曷以生此唐興百三十
有八載余尉于華陰華人以為紀&KR1628;嵫勒¶之罘頌嶧山
銘燕然舊典也𤣥聖巨跡豈帝者巡省伐國之不若¶歟
其古之闕文以俟知言歟仰之嘆之斐然珠石為志其
詞曰<md:KR4h0024_SBCK_066-3a>¶天作髙山設險西方至精未分川壅而傷帝命巨靈經
<pb:KR4h0024_WYG_066-5b>
啟地脉乃¶眷斯顧髙掌逺跖砉如剖竹騞若裂帛川開
山破天動地坼黄河¶太華自此而闢神返虚極跡掛石
璧跡豈我名神非我靈變化翕¶忽希夷杳冥道本不生
化亦無形天何言㢤山川以寜斷鼇補天¶世未覩焉夸
娥愚公莫知其蹤屹彼靈掌懸諸巃嵸介二大都亭¶亭
髙聳霞赩煙噴雲抱花捧百神依憑萬峯朝拱長於上
古以閱¶羣動下視衆山蜉蝣蠛蠓彼邦人士永揖遺烈
瞻之在前如掲日¶月三川有竭此掌不滅
<pb:KR4h0024_WYG_066-6a>
　　古函谷闗銘(并序/)¶
王者建邦經野觀象立極於是有重門擊柝以待暴客
故封略土¶宇守在闗塞山川丘陵為之城池天作崤函
俾屏京室崇山迴合¶連岡叢倚長河屈盤萬里來束崖
奔嶺蹙谷抱谿鬬崫起重險為¶秦東門截函夏於閫閾
鏁天府於戸牖外阨八州之咽喉故百二¶形焉内擁六
合之粤區故霸王出焉當其中原鹿駭戰國蝟起嬴<md:KR4h0024_SBCK_066-3b>¶氏
建瓴山東擇肉宇内持㦸百萬連衡此闗是時也開門
<pb:KR4h0024_WYG_066-6b>
九國¶師遁振策而二周鼎入奄有大寳遂吞中區洎江
返秦璧天祐漢¶祚高皇帝提劒而起以遏亂畧斬白帝
紲降王舉漢中平咸陽廓¶金城以建都活萬姓以三章
取威定功此焉是保粤若詢事國牒¶聆風仙籙則真氣
靈蹤起乎其中柱史一去流沙萬里留玊函於¶舊宅傳
寳圗於本枝豈上帝乃眷興王是感不然何錫羡開國
如¶此其大嵗在大火余適下陽停驂塞門憑覽舊國襟
帶如故世道¶不留秦餘空山漢遺茂草恐復舟失於壑
<pb:KR4h0024_WYG_066-7a>
岸化為谷萬載之後昧¶者不知乃刻頌此石以示來裔
其辭曰¶
天地雷雨英雄交爭設險守國作藩于京姓易時移山
空塞平千¶秋陵谷想見精靈仙駕長往雄圗杳冥于以
志之勒銘巖扄¶
　　虎牢闗銘(并序/)　　　　　　　賈　至¶
天地定位山川據其極王侯設險虎牢擁其要振之以
五岳維嵩¶崒焉迫之以四瀆洪河突焉冝其咽喉九州
<pb:KR4h0024_WYG_066-7b>
閫域中夏賛經綸之<md:KR4h0024_SBCK_066-4a>¶攻拒却欃槍之凌暴若乃金火代
變山河分裂脇從力爭義散約¶觧時漢祖守之以臨山
東坐清三齊疆椘躑躅而不進隋氏失馭¶中原版蕩封
豕薦食龍戰𤣥黄時則太宗據之以拒河朔克擒醜¶夏
偽鄭袒縳而請命於戲自周室㣲弱虎狼并吞盛衰千
祀正閠¶更王而政和民安一統長久漢氏昭於前載我
唐光於兹日其創¶業之王勘定功業咸在斯地意者天
開險固為霸王之器乎聖作¶功業知窅㝠之意乎不然
<pb:KR4h0024_WYG_066-8a>
何𤣥期時事影響之若此也又聞諸鄭¶志曰制巖邑也
虢叔死焉而唐漢紹興得非山靈河神正直是輔¶乃知
不獨恃險而顛沛者在於涼徳歟天寳七載至自宋都
西經¶洛陽歇鞍登兹懷古欽望鑒山河之壮麗想威靈
而咫尺慨然有¶懷敢獻頌曰¶
邈矣維嵩峻極于天磅礴崔嵬北臨洪川嶽瀆㑹險蹙
坼封泉實¶開虎牢作固伊瀍維兹虎牢天設巨防攻在
坤下拒在离旁昏恃¶以滅聖憑而王崢嶸豁呀孟門相
<pb:KR4h0024_WYG_066-8b>
向伊昔漢祖戡秦統周勍敵相<md:KR4h0024_SBCK_066-4b>¶及此焉淹留終夷海春
遂復洪溝乘釁而東奄有九州隋氏敗績¶黎人艱阻帝
命太宗陳師鞠旅鐡騎僔僔雲旗容與擒夏克鄭在¶此
一舉日月永清昆蟲得所嵗在戊子西經登兹祇聖肅
然憫亡¶悽其虢叔返道復隍慴師項氏烹苛莫能守之
險易同途成敗異¶時徳不在鼎王孫布詞三苖不循魏
武忸怩逆失順獲古今同期¶申鑒勒銘庶警将來¶
　　棧道銘(并序/)　　　　　　　　歐陽詹
<pb:KR4h0024_WYG_066-9a>
秦之坤蜀之艮連髙夾深九州之險也陰谿窮谷萬仞
直下奔崖¶峭壁千里無土亘隔呀絶巉巉冥冥麋鹿無
谿猿猱相望三代而¶徃蹄足莫之能越秦雖有心蜀雖
有情五萬年間夐不相接且秦¶之與蜀也人一其性物
同所冝嗜欲無餘門教化無餘源可貿遷¶可親眤擘坼
地脉暌離物理豈造化之意乎天實凝清而成地實¶凝
濁而形當其凝也如鎔金下鑄騰雲上浮空隙有所不
開迴(闕/)¶有所不合澄結既定竅缺生乎其中西南有漏
<pb:KR4h0024_WYG_066-9b>
天天之竅缺也于<md:KR4h0024_SBCK_066-5a>¶斯有兹地地之竅缺也天地也者将
以上覆下燾含蓄萬靈可通¶而必使通者也茍有可通
而未通則賢代其上而通之故有為舟¶以濟川為梯以
踰山惟兹地有川不可以舟涉有山不可以梯及¶粤有
智慮以全𤣥造立巨衡而舉追氏縋懸纑以下梓人猿
垂絶¶冥鳥傍危岑鑿積石以全力梁半空於未用斜根
玉壘旁綴青泥¶截斷岸以虹矯繞翠屏而龍踠堅勁膠
固雲横砥平揔庸蜀之通¶途統岐雍之康荘都邑之能
<pb:KR4h0024_WYG_066-10a>
步山川之無脛若水决防如鴻嚮陽¶南之北之踵武湯
湯躋峩峩以自若臨蒼蒼而不懼繇是贄幣以¶遥達人
神以㑹同稽禮樂之短長量威力之汙隆可王者王可
公¶者公而相吹以風或曰受琢之石長存可構之材無
窮易刓代蠧¶斯道也未始有終嗚呼為上懷來在乎徳
為下昭徳在乎義徳義¶之如今日則或人之言有孚其
反之則石雖存恐不為琢材雖多¶恐不為構想夫徃昔
有時而有有時而無是用惕惕天下蚩蚩知¶聖賢創物
<pb:KR4h0024_WYG_066-10b>
之意之人寡眀徳義固物之道之人稀敢陳兩端之要<md:KR4h0024_SBCK_066-5b>¶銘諸斯道之左庶主徳義者存今日之所履踵武湯湯
者荷古人¶之攸作銘曰¶
天覆地燾本亦同設大象難全或漏或缺損多益寡聖
賢代工彼¶雖有缺與無缺同惟北曰秦維南則蜀地缺
其間坤維不續斗起¶斷岸屹為兩區秦人路絶蜀火煙
孤天實不通賢斯有造鑚堅剡¶勁無蹊以道若川匪舟
若陸非車縁危轉虚步驟交如構雖在功¶存亦由徳項
<pb:KR4h0024_WYG_066-11a>
怫劉怒旋見以踣隋落我營自顛而植地非革勢材¶不
易林踣植之致恵怨之心勿謂斯道不恒勿謂斯道可
久禮不¶以禮可有而無恭不以恭可無而有創之之意
如彼固之之理若¶兹彼知不易兹而易知勒銘道左其
同我思¶
　　仙都山銘　　　　　　　　　張　鷺¶
仙都有山山出萬山直上千尋入煙霞深圎如笋抽髙
突雲陰摽¶表下國權輿象帝日歟月歟萬有千嵗東西
<pb:KR4h0024_WYG_066-11b>
大鎮川澤四衛造化¶無言莫知徃制晴嵐依依宿霧洞
開髣髴有象神仙下來顥氣氤<md:KR4h0024_SBCK_066-6a>¶氲靈鳥環迴永殊塵雜
不皷纎埃絶頂霄崿澄湖在上人罕戾止¶孰闚其状日
燭雲披風飄液飛如雨雨空㣲灑霑衣谷來松音潭¶影
曙暉徃徃鶴唳不知所歸唐垂百年𤣥宗體元響應萬
嵗聲聞¶上天帝祚眀徳祠堂在焉永懷軒后功成此地
丹竈猶存龍昇萬¶里事列方誌道髙青史無復仙容空
流谿水百越之内此山為大¶恍若壺中疑生象外直而
<pb:KR4h0024_WYG_066-12a>
不倚髙而不殆古徃今來獨立滄海¶
　　磻溪銘(并序/)
陰¶陽和而萬物生聖賢合而天下平和者時也合者運
也在昔堯¶舜合禹抑洪水而天下平者四百年湯合伊
尹革桀驁而天下平¶者六百年文武合太公一戎衣而
天下平者八百年與夫風雨寒¶暑五行四時佐天生物
一也天之數不可以不變時則有懷山襄¶陵浩浩滔天
之災君之運不可以不極時則有作威殺戮毒痡四¶海
<pb:KR4h0024_WYG_066-12b>
之變變則通時則有四載之庸極則反時則有放伐之
功於戲¶惟尚父鍾其運而遇其主躡其機而作其合者
歟于後伯陽不顯<md:KR4h0024_SBCK_066-6b>¶仲尼旅人其不合者歟故曰君子得
其時則大行不得其時則龍¶蟠也嘉尚父之動静不失
其時作磻谿銘曰¶
至人無心與道出處處則土木出則雷雨惟殷道絶粤
有尚父爰¶宅于幽盤桓草莽天地闔闢陰陽運行眀極
而昏昏極而眀遇主¶水濵謨泰八紘收野桓桓一麾而
<pb:KR4h0024_WYG_066-13a>
平惟彼日月得天而光惟彼聖¶賢得時而彰獨夫昏迷
我乃豹蔵文武作周我乃鷹揚故曰大道¶無體大人無
方運用變通至虚而常作銘磻溪今古茫¶茫
　　胥山銘(并序/)　　　　　　　　盧元輔¶
元和十年冬十月朝散大夫使持節杭州諸軍事杭州
刺史上柱¶&KR0038;盧元輔視事三嵗塵天子書上畏羣靈下
慙蒸人乃啟忠祠銘¶而序曰維唐敷祀典于天下廢淫
置眀資父事君罔有不舉寢廟¶既設我命厥新有周行
<pb:KR4h0024_WYG_066-13b>
人伍公字子胥陪吳之職得死直言國人¶求忠者之屍
禱水星之舍將瞰鴟革遂臨浙江千五百年廟貌不¶改
漢史遷曰哥山今云青山者繆也吁善父為孝記曰父
讎不與<md:KR4h0024_SBCK_066-7a>¶共戴天諫君為忠經曰諸侯有諍臣不失國當
枕于宋鄭絶楚出¶疆在平為未宦臣在奢為既壮子坎
&KR0452;伏節乞師於吳軍鼔丁寜¶五戰至郢先喆王建邦啓
土著以話言戴后惟人人虐惟后成湯¶用為大義孔子
立為大經子胥修為大仇騷人賦為大怨咸令在¶上&KR1510;
<pb:KR4h0024_WYG_066-14a>
惡不生則前戈鞭墓非倒行也後戈走昭非逆施也夫
差既¶王宰嚭受賂二十年内越祀又顛太伯廟血将乾
闔閭劒光且失¶公朝則宴焉入則諫焉孰謂矢毒孰謂
刀寒雖言屢出口而車甲¶巳困於齊矣蟹稻已奪於嵗
矣屬鏤之賜竟及其身鴟夷盛屍投¶于水濵憤悱皷怒
配濤作神其神迄今一日再至來也海鴟羣飛¶陽侯夾
從聲逺而近聲近而逺奮于吳怫于越夕于椘乃退於
是¶仲秋闕望杭人以旗皷迓之笳簫和之百城聚覩大
<pb:KR4h0024_WYG_066-14b>
耀威靈巻沙¶墨裂地灰截若岸坼成坑迎潮氏格之如
吕梁丈人為靈戈威矛¶㶑浪百重渚塞不先跳檣掲舷
再飯之間絶其音聲蕩莽千里洪¶波砥平有滑有腯有
鹹有腥遥實乎下庭山海梯航鷄林扶桑交<md:KR4h0024_SBCK_066-7b>¶臂于卯階
金狄在戸雷皷在堂魏罇漢豆六代笙簧可謂奉天爵¶
之馨香獲人神之盛禮佐皇震怒驅叱大邪萬里永清
人觀斗氣¶銘曰¶
武王鉞紂子胥鞭平為人為父十死一生矯矯伍貟執
<pb:KR4h0024_WYG_066-15a>
弓挾矢杖¶其寳劒以謁吳子稽首椘罪皆中紂理蒸報
子妻殱鉏直士赫赫¶王閭實聴竒謨錫之金皷以號以
誅黄旗大舉右廣皆朱戮墓非¶赭瞻昭乃烏後王嗣立
執書不泣顛越言潤宰嚭讒輯步光欲飛¶姑蘇待執吾
則切諫抉眼不入投于河上自統波濤晝夜兩至懷¶沙
類騷洗滌南北簸蕩東西夷蠻卉服罔敢不來雖非命
祀不讓¶瀆齊帝帝王王代代眀眀表我忠哉¶
　　天門山銘　　　　　　　　　李　白
<pb:KR4h0024_WYG_066-15b>
梁山博望闗扄椘濵夾據洪流實為吳津兩坐錯落如
鯨張鱗惟¶海有若惟川有神牛渚怪物且圍車輪光射
島嶼氣凌星辰巻沙¶揚濤溺馬殺人國泰呈瑞時訛返
珍開則九江納錫閉則五岳飛<md:KR4h0024_SBCK_066-8a>¶塵天險之地無徳匪親¶
　　湞陽果業寺開東嶺洞谷銘(并序/)元　傑¶
陰陽精氣結為山嶽者則為勝為異為奥為閟故萬嶺
交峙而嵩¶華辨其方羣岳斆靈而瀛壺拔其類是知仙
居靈宅其必有黨乎¶鳴弦之北趾果業之東阜高不百
<pb:KR4h0024_WYG_066-16a>
仞廣纔千畆層巖石室幽谷靈¶洞殊境異觀秀絶竒偉
雖瀑流之下鑪峯懸磴之躋丹嶠路逺莫¶覿余不知其
倫擬焉按寺記云昔有方士于是山鍊金變形羽服¶登
仙故石座丹竈至今存焉觀其東嶺削成石瑩如玉岡
巒峭竦¶巖壁重複捫藟而昇如造雲根縹𦕈嬋娟似霞
衣可攀真氣勝而¶塵累捐五蓋破而清機閑蕩然放懷
如羽翼之已生赤城之可接¶噫境變志遷若符契之協
從也下臨長川澄波吐瀾煙霞夕收飛¶鳥不喧杳渺逶
<pb:KR4h0024_WYG_066-16b>
迤流注無間西直巨壑連嶂如屏林靄朝翠巖光¶晝清
篠簜藏輝杉松下冥虚廓寂寥涵風有聲縁嶺未絶劃
開洞¶門黛容崢嶸詭状輪囷疑伏龍怪鎮含煙雲又有
古木倒傍絶壁<md:KR4h0024_SBCK_066-8b>¶盤根網結掛絡空碧崩崖傍傾猨逕下
仄羽人幽㑹此焉瑶席摶¶翠壁而直上軋﨑嶇於紫氛
䨇巖屹以中斷奔屏蹙而成室涵孕¶精爽澄凝氣源信
列仙之攸居豈塵俗之所止㢤嗚呼鶴駕一去¶鳳簫響
絶荆榛蔽路危磴敗滅跡留人境而舉世莫知地聨精
<pb:KR4h0024_WYG_066-17a>
刹¶而羣遊莫至吁可怪乎其晦藏也元和丙申嵗秋八
月余以膠鬲¶之困寓居精舍再從兄昭肅時假兹邑政
便於人務簡多暇與當¶寺僧知捷日探道源捷亦好古
饕竒之士也因語故實緬思羽客¶之𤣥風以為靈跡神
蹤精誠必復乃操刃持畚履險通幽梯絶棧¶而歴巉巖
排䝉籠而登杳靄時更不稔而神居秘躅粲然皆睹嗟¶
乎芝田𤣥圃豈逺乎㢤天之與人氣通則合客有顧咨
而諗予者¶或應之曰天之運否泰相濟故善利稱徳有
<pb:KR4h0024_WYG_066-17b>
下民昏墊人之道行¶藏有數故棘津蓬累時惟鷹揚靈
物必通道在斯著不然何荒阻¶千祀㪍焉而興歟乃為
銘曰¶
鑿石通道兮援木枝仰攀洞口兮踐欹危奔龍伏虎兮
勢状竒林<md:KR4h0024_SBCK_066-9a>¶攅峯倚兮蟠雲螭下臨陰谷兮神以慄欺巖巖
兮洞無極老松簫¶瑟兮生逺風興雲霈霈兮煙霧黒懸
巖排空兮色噴黛堅根網絡¶兮層霄外披霓觧帶兮羽
翼生下眺遥江兮入青靄世道紛綸兮¶何足謂朝為榮
<pb:KR4h0024_WYG_066-18a>
華兮夕顦顇不如幽谷兮閱仙經異接浮丘兮整¶煙轡
我窺舟竈兮坐山腹衆峯參差兮隠雲族鑿仙嶺兮望
瑶臺¶朝霞照海兮錦綺開信赤松之所昇降王喬之所
徃來道或用晦¶兮靈物斯潛殷道未昌兮說築傅巖紛
予感此兮勒銘雲根山既¶不朽兮與名長存¶
　
　
　
<pb:KR4h0024_WYG_066-18b>
　
　
　
　
　
　
　
　唐文粹巻六十六<md:KR4h0024_SBCK_066-9b>¶<md:KR4h0024_SBCK_067-1a>¶
<pb:KR4h0024_WYG_067-1a>
欽定四庫全書
　唐文粹巻六十七¶
　　　　　　　　　　　　　宋　姚鉉　編¶
　
