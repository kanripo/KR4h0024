# -*- mode: mandoku-view -*-
#+TITLE: 唐文粹
#+DATE: 2015-09-23 10:32:11
#+PROPERTY: JUAN 96


　　　小洞庭五太守讌籍(蘇源明/)
　　　　秋夜小洞庭離讌序
　¶　　　刻蘇公太守二文記(令狐楚/)
<pb:KR4h0024_WYG_096-1b>
　　　　瑯瑘溪述序(獨孤及/)¶
　　　　泛郎官湖詩序(李白/)
　　　　裴胄先宅讌集賦詩序(獨孤及/)¶
　　　　冬夜讌蕭十文詩序(息夫牧/)
　　　　遊大林寺序(白居易/)¶
　　　　石鼎聮句詩序(韓愈/)
　　　　翫月詩序(歐陽詹/)¶
　　　　送陸歙州序(韓愈/)
<pb:KR4h0024_WYG_096-2a>
　　　　送劉太真詩序(蕭穎士/)¶
　　　　送李愿歸盤谷序(韓愈/)¶
　　　　送疏言禪師太原取經詩序(李節/)¶
　　　　送小雞山樵人序(陸龜䝉/)
　　　　雲母泉詩序(李華/)¶
　　　　贈嵩山焦鍊師詩序(李白/)<md:KR4h0024_SBCK_096-1b>¶　　小洞庭五太守讌籍　　　　　蘇源明¶
天寳十二載七月辛丑東平太守扶風蘇源明觴濮陽
<pb:KR4h0024_WYG_096-2b>
太守清河¶崔公季重魯郡太守隴西李公蘭濟南太守
太原田公琦濟陽太¶守隴西李公陵于回源亭既尊封
壤乃宻惠好前此濟陽以河堤¶之虞夫役之弊請南畧
我宿及魯之中都宿人訟其不便源明請¶廢濟陽以平
隂長清屬濟南盧東阿歸我陽榖𨽻濮陽役均三邦¶利
倍二邑不可則分我夀西入濮陽東入濟陽魯之中都
北入于¶我書貢閶闔㫖下陳留陳留太守王公盛徳帝
俞美才人與自總¶連率實惟澄清命屬官湖城主簿王
<pb:KR4h0024_WYG_096-3a>
子説㑹五太守于東平議縣¶乃不割郡亦仍舊已事修
讌姑以為别若夫階抱孤嶠軒飛庱潭¶阻殘暑於重林
速髙秋於絶壑其盤何有臑鹿䐿羊其爼何有燔¶兔膾
魴李下彫籠氷之以寒水瓜剖銛刃巾之以疎紘禮交
乎上¶當世髙賢之相充樂動乎下前古中和之合作抑
抑焉堂堂焉奚¶一人之富有而羣后之緝熙也司士庀
舟以待司功祋設以告徹<md:KR4h0024_SBCK_096-2a>¶饌更服陳羞絜罇自回源起
廣泊左拂蠶尾右遺吾山倒&KR0008;岫於¶波際指梁岑於林
<pb:KR4h0024_WYG_096-3b>
缺移摇敝豁瞑眇虚曠太皡苗裔可寄任宿伯¶禹山川
空流濟汶所遇多感祗牢為歡婥態目成以留客嫮容
色¶授以勸酒繁絲疎管紛爾自㑹雅舞清唱倐然同引
既醉源明以¶手版扣舷而歌曰小洞庭兮牢方舟風嫋
嫋兮離平流牢方舟兮¶小洞庭雲㣲㣲兮連絶&KR2060;仍瀾
壮兮緬以沒重巖轉兮超以忽馮¶夷舞兮䕶輕橈蛟龍
伃兮落増湖泊中湖兮澹而閑並曲溆兮悵¶而還適予
手兮非予期将解袂兮藂予思尚君子兮夀厥身承明
<pb:KR4h0024_WYG_096-4a>
主兮憂斯人歌闋鳥獸聞之低昂而相鳴魚鼈聞之㳂
洄而或躍¶兹官吏安次而不易彼人庶樂業而不遷喜
之哉樂之哉字渦泊¶曰小洞庭盛集五太守髙讌云爾¶
　　秋夜小洞庭離讌序¶
源明從東平太守徵國子司業須昌外尉袁廣載酒于
回源亭明¶日遂行及夜留讌㑹荘子若訥過歸莒相里
子同褘過如魏陽穀<md:KR4h0024_SBCK_096-2b>¶管城青陽權衡二主簿在坐皆古
人也徹饌新罇移方舟中有宿¶鼓有汶簧濟上嫣然能
<pb:KR4h0024_WYG_096-4b>
歌者五六人共載止回源東栁門入小洞¶庭遲夷傍徨
眇緬曠漾流商雜徵與長言者啾焉合引潜魚驚或¶躍
宿鳥飛復下真嬉逰之擇耳源明歌曰浮漲湖兮莽條
遥川后¶禮兮扈予橈横増沃兮蓬仙延川后福兮易予
舷月澄凝兮明空¶波星磊落兮耿秋河夜既良兮酒且
多樂方作兮奈别何曲闋袁¶子曰君公行當揮翰右垣
豈止典胄米廩邪廣不敢受賜獨不念¶四三賢源明醉
曰所不與吾子及四三賢同恐懼安樂有如秋水¶晨前
<pb:KR4h0024_WYG_096-5a>
而歸及醒或説嚮之陳事源明局局然笑曰狂夫之言
不足¶罪也乃志為序¶
　　刻蘇公太守二文記　　　　　令狐楚¶
太和五年春三月兖海節度副使李員外虞致本府書
幣修好于¶我卒事返命且以故太守蘇源明集中小洞
庭讌籍及序二首見¶寄請予立一貞石識其故處云余
為之考尋圖牒詢訪耉老自五<md:KR4h0024_SBCK_096-3a>¶六日至於旬時茫然曽
不得回源亭渦泊依稀髣髴者從天寳十¶二載而下及
<pb:KR4h0024_WYG_096-5b>
兹八十年源明有盛名於朝遺愛在鄆嘗與五太守¶㑹
集讌逰之所形於文字冏若金玉若良二千石好事君
子接武¶而來總不能恢張増飾之必當思人愛樹存為
此州故事悲夫恩¶澤之外四紀有餘自蕩平而還三政
相繼不銛鋒摩刃以戰鬬為¶務則長臂利爪而攫拾是
謀視嘉山水好風月如越人之髢瞽者¶之鑑非惟無用
又從而仇之余以為不可使中行子之文無傳于¶此地
乃於溪亭作金石刻引而記之亦李志也秋七月二十
<pb:KR4h0024_WYG_096-6a>
七日¶天平軍節度等使檢校尚書右僕射鄆州刺史兼
御史大夫彭陽¶縣公令狐楚詞¶
　　瑯琊溪述序　　　　　　　　獨孤及¶
隴西李幼卿字長夫以右庶子領滁州而滁人之飢者
粒流者召¶乃至無訟以聴故居多暇日常寄傲此山之
下因鑿石引泉釃其¶流以為溪溪左右建上下坊作禪
堂琴臺以環之探異好古故也<md:KR4h0024_SBCK_096-3b>¶按圖經晉元帝之居瑯
琊邸而為鎮東也嘗逰息是山厥跡猶存¶故長夫名溪
<pb:KR4h0024_WYG_096-6b>
曰瑯琊他日賦八題於岸石及亦状而述之是嵗大¶厯
六年嵗次辛亥春三月丙午日述曰自有此山便有此
泉不濬¶不刋幾萬斯年造物遺功若俟後賢天鍾靈奇
公潤色之疏為迴¶溪削成崇臺山不過十仞意擬衡霍
溪不袤數文趣侔江海知足¶造適境不在大怪石皚皚
涌湍潺潺洞壑無底雲興其間仲春氣¶至萬木華發亘
陵被坂吐火噴雲公登山樂樂者畢同無小無大¶乗興
從公公之舉觴酒酣氣振溪水為主而身為賔捨瑟詠
<pb:KR4h0024_WYG_096-7a>
歌同風¶舞雩時時醉歸與夕鳥俱明月滿山朱轓徐驅
石門松風聲類笙¶竽於戲人實𢎞道物不自美向㣲羊
公逰漢之涘峴山寂寞千祀¶誰紀彼美新溪維公嗣之
念兹疲人繄公其肥後之聆清風而嘆¶息者挹我於泉
乎而已¶
　　泛沔州城南郎官湖詩序(詩附/)　李　白¶
乾元嵗秋八月白遷於夜郎遇故人尚書郎張謂出使
夏口沔州<md:KR4h0024_SBCK_096-4a>¶牧杜公漢陽宰王公觴於江城之南湖樂天
<pb:KR4h0024_WYG_096-7b>
下之再平也方夜水月¶如練清光可掇張公以殊有勝
槩四望超然乃顧白曰此湖古來賢¶豪逰者非一而枉
踐佳境寂寥無聞夫子可為我標之嘉名以傳¶不朽白
因舉酒酹水號之曰郎官湖亦由鄭圃之有僕射陂也
席¶上文士輔翼岑靜以為知言乃命賦詩紀事刻石湖
側将與大别¶山共相磨滅焉¶
張公多逸興共泛沔城隅當時明月好不減武昌都四
座醉清光¶為歡古來無郎官愛此水因號郎官湖風流
<pb:KR4h0024_WYG_096-8a>
若未減名共此山俱¶
　　仲春裴胄先宅讌集賦詩序(詩附/)獨孤及¶
先是先清明一日右金吾倉曹薛華陳嘉殽釃清酤㑹
河東裴兾¶滎陽鄭裒河東獨孤及于署之公堂引滿舉
白者自午及子促席¶于花隂賦詩于月下樂極不醉夜
艾而罷後清明三日二三子春¶服既成思欲修好尋盟
選勝卜晝裴侯是以再有投轄之㑹是㑹¶也鄭不至吾
兄惠然而來堂有琴庭有篠芳草數步落花滿席中<md:KR4h0024_SBCK_096-4b>¶和
<pb:KR4h0024_WYG_096-8b>
子冠烏紗㡌相與箕踞嗢噱傲睨相視稱觴乎其間趣
在酒中¶判為酩酊之客家本秦也能無烏烏之聲其詩
曰
上天垂光兮¶熙予以青春今日何日兮共此良辰與君
觵濁醪而藉落英兮不¶知年華之相親蹇淹留以醉止
孰云含意而未申歌數闋裴側弁¶慢罵曰百年歡㑹鮮
於離别知開口大笑幾日及此日新無已今¶又成昔不
紀而賦之如春風何其演為連珠以志此㑹
<pb:KR4h0024_WYG_096-9a>
　　冬夜宴蕭十丈因餞殷郭二子西上詩序
　　　　　　　　　　　　　　　息夫牧¶
志有之事三如一者惟君父師乎所以生之教之禄之
生而不教¶不可立也教而不成不可禄也故師勉乎教
而學者勵乎己已立¶學成而㑹友以講之是以伯魚趨
庭曽參避席卜商投杖厥義於¶是乎在冬十有二月家
君宰邑許下夫子問津潁上二賢将馳㑹¶府皆適兹土
夜處狹室列坐有位尊卑儼如或捧觴上夀或摳衣¶請
<pb:KR4h0024_WYG_096-9b>
益始敦師以閲禮終講信而修睦然後文飽於徳義潤
其身頃¶夫子升堂之後若盧賈劉尹之徒半紀間接武
鳴躍實夫子訓之<md:KR4h0024_SBCK_096-5a>¶導之斯至也今殷郭二子天資才幹
而加之鏃羽觀光王庭俯拾¶地芥其誰曰不然飛霜靄
林寒氣總至月落西户夜将向晨座隅¶謙謙畢醉温克
則知孔門宴餞異於他日二三子終身識之夫子¶以家
君政事百里無事命門弟子賦鳴琴亦以釋仳離之怨
焉小¶子不敏忝居門人之末敢不敬書其事
<pb:KR4h0024_WYG_096-10a>
有琴斯鳴于宰之庭君子莅止其心孔平政既告成徳
以永貞鳴¶琴有術于潁之畔彼之才髦其年未冠聞詩
聞禮斐兮璨璨鳴琴¶其怡于潁之湄二子翰飛言戾京
師有鬱者桂載攀其枝琴既鳴¶矣宵既清矣烘煁有煒
酒醴惟㫖喟我寤歎吁其别矣¶
　　遊大林寺序　　　　　　　　白居易¶
余與河南元集虚范陽張允中南陽張深之廣平宋郁
安定梁必¶復范陽張時東林寺沙門法演智滿中堅利
<pb:KR4h0024_WYG_096-10b>
辯道深道建神照雲¶臯息慈寂然凡十有七人自遺愛
草堂歴東西二林抵化城憩峯¶頂登香爐峯宿大林寺
大林窮逺人跡罕到環寺多清流蒼石短<md:KR4h0024_SBCK_096-5b>¶松瘦竹寺中
惟板屋木器其僧皆海東人山髙地深時節絶晩于¶時
孟夏如正二月天梨桃始華澗草猶短人物風候與平
地聚落¶不同初到怳然若别造一世界者因成口號絶
句云人間四月芳¶菲盡山寺桃花始盛開長恨春歸無
&KR2026;處不知轉入此中來既而¶周覽屋壁見蕭郎中存魏
<pb:KR4h0024_WYG_096-11a>
郎中𢎞簡李補闕渤三人名姓文句因¶與集虚輩歎且
曰此地實匡廬間第一境由驛路至山門曽無半¶日程
自蕭魏李逰迨今垂二十年寂無繼來者嗟乎名利之
誘人¶也如此時元和十二年四月九日白樂天序¶
　　石鼎聮句詩序(詩附/)　　　　　韓　愈¶
元和十二年十二月四日衡山道士軒轅彌明自衡山
來舊與劉¶師服進士衡湘中相識将過太白知師服在
京夜抵其居宿有校¶書郎侯喜新有能詩聲夜與劉説
<pb:KR4h0024_WYG_096-11b>
詩彌明在其側貌極醜白鬚黒¶面長頸而髙結喉中又
作楚語喜視之若無人彌明忽軒衣張眉¶指爐中石鼎
謂喜曰子之能詩與我賦此乎劉往見衡湘間人説<md:KR4h0024_SBCK_096-6a>¶云
年九十餘矣解捕逐鬼物拘囚蛟螭虎豹然不知其實
能否也¶見其老頗貌敬之不知其有文也聞此説大喜
即援筆而題其首¶兩句次傳於喜喜踴躍即綴其云云
道士啞然笑曰子詩如是而¶已乎即袖手竦肩倚北牆
坐謂劉曰吾不解世俗書弟子為我書吾¶句因髙吟曰
<pb:KR4h0024_WYG_096-12a>
龍頭縮菌蠢豕腹脹膨脝初不似經意詩㫖有似譏¶喜
二子相顧慙駭欲以多窮之即又為而傳喜喜思益苦
務欲壓¶道士每營度欲出口吻聲鳴益悲操筆欲書将
下復止竟亦不能¶奇也畢即傳道士道士即髙踞大唱
曰劉把筆吾詩云云其不用¶意益奇出不可附説語皆
侵劉侯喜益忌之劉與侯皆已賦十¶餘韻彌明應之如
響皆穎脱含譏諷夜盡三更二子思竭不能續¶因起謝
曰尊師非世人也某伏矣願為弟子不敢更論詩道士
<pb:KR4h0024_WYG_096-12b>
奮¶髯曰不然章不可以不成也又謂劉曰把筆來即又
唱出四十字¶為八句書既止即讀讀畢謂二子曰章不
已就乎二子齊應曰就¶矣道士曰此皆不足與語此寧
為文耶吾就子所能而作耳非吾<md:KR4h0024_SBCK_096-6b>¶之所學於師而能者
也吾所能者子皆不足以聞也獨文乎哉吾¶語亦不當
聞矣吾閉口矣二子大懼皆起立牀下拜曰不敢他有¶
問也願聞一言而已先生稱吾不解人間書解何書請
聞此而已¶道士寂然若無聞也累問不應二子不自得
<pb:KR4h0024_WYG_096-13a>
即退就座道士倚牆¶睡鼻息如雷鳴二子怛然失色不
敢喘斯須曙鼓鼕鼕二子亦困¶睡及覺日已上顧&KR2026;道
士不見即問其童奴奴曰天且明道士起¶出門若将便
旋然奴怪乆不返即出到門&KR2026;無有也二子驚惋自¶責
若有失者間遂詣余言不能識其何道士也嘗聞有隠
君子彌¶明豈其人耶韓愈序¶
巧匠斵山骨刳中事煎烹(師服/)直柄未當權塞口且吞
聲(喜/)龍頭¶縮菌蠢豕腹脹膨脝(彌明/)外包乾蘚文中有
<pb:KR4h0024_WYG_096-13b>
暗浪驚(師服/)在冷足¶自安遭焚意彌貞(喜/)謬當鼎鼎間
妄使水火爭(彌明/)大似烈士膽¶圓如戰馬纓(師服/)上比
香爐尖下與鏡面平(喜/)秋瓜未落蔕凍芋¶强抽萌(彌明/)
一塊元氣閉細泉幽竇傾(師服/)不值輸寫處焉知懷<md:KR4h0024_SBCK_096-7a>¶抱
清(喜/)方當紅罏燃益見小器盈(彌明/)睨睨無刃跡團團
類天成¶(師服/)遥疑龜負圖出曝曉正晴(喜/)旁有雙耳穿
上為孤髻撑(彌明/)¶或訝短尾銚又似無足鐺(師服/)可惜
寒食毬擲此傍路坑(喜/)何當¶出灰灺無計離瓶甖(彌明/)
<pb:KR4h0024_WYG_096-14a>
陋質荷斟酌狹中愧提擎(師服/)豈能煮¶仙藥但未汚羊
羮(喜/)形模婦女笑量度兒童輕(彌明/)徒爾堅重性¶不過
升合盛(師服/)仍似廢轂仰側見折軸横(喜/)時於蚯蚓竅
㣲作¶蒼蠅鳴(彌明/)以兹飜溢愆實負任使誠(師服/)常居
顧眄地敢有漏¶泄情(喜/)寧依暖熱弊不與寒凉并(彌明/)
區區徒自效瑣瑣不足呈¶(師服/)迴旋但兀兀開合唯鏗
鏗(喜/)全勝瑚璉貴空有口傳名豈比¶爼豆古不為手所
撜磨礲去圭角浸潤著光明願君莫嘲誚此物¶方施行
<pb:KR4h0024_WYG_096-14b>
(四韻並彌/明所作)¶
　　翫月詩序(詩附/)　　　　　　　歐陽詹¶
月可翫翫月古也謝賦鮑詩眺之庭前亮之樓中皆翫
也貞元十¶二年甌閩君子陳可封逰在秦寓於永崇里
華陽觀予與鄉人安<md:KR4h0024_SBCK_096-7b>¶陽邵楚萇濟南林藴潁川陳詡亦
旅長安秋八月十五日夜詣陳¶之居修厥翫事月之為
翫冬則繁霜太寒夏則蒸雲太熱雲蔽月¶霜侵人蔽與
侵俱害乎翫秋之於時後夏先冬八月於秋季始孟¶終
<pb:KR4h0024_WYG_096-15a>
十五於夜又月之中稽於天道則寒暑均取於月數則
蟾兔圓¶況埃&KR1881;不流大空悠悠嬋娟徘徊桂華上浮昇
東林入西樓肌骨¶與之疎涼神器與之清泠四君子悦
而相謂曰斯古人所以為翫¶也既得古人所翫之意宜
襲古人所翫之作翫月詩云¶
八月三五夕舊嘉蟾兔光斯從古人好共下今宵堂素
魄皎孤凝¶芳輝分四揚徘徊林上頭泛灧天中央皓露
助流華輕颷佐浮涼¶清冷到肌骨潔白盈衣裳惜此苦
<pb:KR4h0024_WYG_096-15b>
宜翫攬之非可将含情顧廣庭¶願勿況西方¶
　　送陸歙州詩序(詩附/)　　　　　韓　愈¶
貞元十八年二月十八日祠部員外郎陸君出刺歙州
朝廷夙夜¶之賢都邑逰居之良齎浴涕洟咸以為不當
去歙大州也刺史尊<md:KR4h0024_SBCK_096-8a>¶官也由郎官而徃者前後相望也
當今賦出於天下江南居十九¶宣使之所察歙為富州
宰臣之所薦聞天子之所選用其不輕而¶重也較然矣
如是而齎咨涕洟以為不當去者何也盖陸君之道¶行
<pb:KR4h0024_WYG_096-16a>
乎朝廷則天下望其賜刺一州則專而不能咸謂先一
州而後¶天下豈吾君與吾相之心哉於是昌黎韓愈道
願留者之心而泄¶其思作詩曰¶
我衣之華兮我佩之光兮陸君之去兮誰與翺翔兮斂
此大惠施¶于一州今其去矣胡不為留我作此詩歌于
逵道無疾其驅天子¶有詔¶
　　送劉太真詩序(詩附/)　　　　　蕭頴士¶
記有之尊道成徳嚴師其難哉故在三之禮極乎君親
<pb:KR4h0024_WYG_096-16b>
而師也參¶焉無犯與隠義斯貫矣孔聖稱顔子有視余
猶父歎其至歟今吾¶於太真也然乎爾且後進而余師
者自賈邕盧兾之後比嵗舉進¶士登科名與實皆相望
騰遷凡十數子其佗自京畿太學踰于淮<md:KR4h0024_SBCK_096-8b>¶泗行束脩已
上而未及門者亦云倍之余弗敏曷云當乎而莫之¶讓
盖有來學㣲徃教䝉匪余求若之何其拒哉猗爾之所
以求我¶之所以誨學乎文乎學也者非云徵辯説摭文
字以扇夫談端輮¶厥詞意其於識也必鄙而近矣所務
<pb:KR4h0024_WYG_096-17a>
乎憲章典法膏腴徳義而已¶文也者非云尚形似牽比
類以局夫儷偶旅於奇靡其於言也必¶淺而乖矣所務
乎激揚雅訓彰宣事實而已衆之言文學者或不¶然於
戲彼以我為僻爾以我為正同聲相求爾後我先安得
而不¶問哉問而教教而從從而達欲辭師也得乎孔門
四科吾是以竊¶其一矣然夫徳行政事非學不言言而
無文行之不逺豈相異哉¶四者一夫正而已矣故曰詩
三百一言以蔽之曰思無邪不正之¶謂也吾嘗謂門弟
<pb:KR4h0024_WYG_096-17b>
子有尹徵之學劉太真之文首其選焉今兹春¶連茹甲
乙淑問休闡為時之冠浹旬有詔俾徵典校秘書且馳
傳¶壠首領元戎書記之事四牡騑騑薄言旋歸聲動日
下浹於寰外¶而太真元昆前已甲科(太真兄太冲/以去嵗登科)未始
間嵗翩其連舉謂予不<md:KR4h0024_SBCK_096-9a>¶信豈其然乎夏五月回棹京洛
告歸江表岵兮屺兮歡既萃矣兄¶矣弟矣榮斯繼矣搢
紳之徒習禮聞詩者僉曰劉氏二子可謂立¶乎身光乎
親蹈極致於人倫者矣上京餞别庭闈望歸從古以來
<pb:KR4h0024_WYG_096-18a>
未之聞也予羇宦此都色斯云舉彼吳之丘曽是昔逰
心乎往矣¶有懷伊阻行矣風帆載飛載揚爾思不及黯
然以泣先師孝悌謹¶信泛愛親仁餘力學文之訓爾其
志之南條北固朱方舊里昔與¶太真初㑹於兹余之門
人有栁并者前是一嵗亦嘗覯兹地其請¶業也必始乎
此焉并也有尹之敏劉之工其少且疾故莫之逮太¶真
亦嘗曰何敢望并并與真難乎其相奪矣緬彼江隂京
阜是臨¶言念二子從予於此爾云過之其可忘諸同是
<pb:KR4h0024_WYG_096-18b>
餞者賦江有歸舟¶以寵夫嘉慶焉爾詩曰¶
江有歸舟亦亂其流之子言旋嘉名孔修揚于王庭允
焯其休舟¶既歸止人亦榮止兄矣弟矣孝斯踐矣稱觴
宴喜于岵于屺彼逝¶惟帆匪風不揚有彬伊文匪學不
彰予其懷而勉爾無忘<md:KR4h0024_SBCK_096-9b>¶　　送李愿歸盤谷序　　　　　　韓　愈¶
太行之陽有盤谷盤谷之間泉甘而土肥草木叢茂居
民鮮少或¶曰謂其環兩山之間故曰盤或曰是谷也宅
<pb:KR4h0024_WYG_096-19a>
幽而勢阻隠者之所¶盤旋友人李愿居之愿之言曰人
之稱大丈夫者我知之矣利澤¶施於人名聲昭於時坐
於廟堂進退百官而佐天子出令其在外¶則樹旗旄羅
弓矢武夫前呵從者塞塗供給之人各執其物夾道¶而
疾馳喜有賞怒有刑才俊滿前道古今而譽盛徳入耳
而不煩¶曲眉豐頰清聲而便體秀外而惠中飄輕裾翳
長袖粉白黛緑者¶列屋而閒居妬寵而負恃爭妍而取
憐大丈夫之遇知於主上用¶力於當世者之所為也吾
<pb:KR4h0024_WYG_096-19b>
非惡此而逃之是有命焉不可幸而致¶也窮居而野處
升髙而望逺坐茂樹以終日濯清泉而自絜采於¶山美
可茹釣於水鮮可食起居無時惟適所安與其譽於前
孰若¶無毁於其後與其樂於身孰若無憂於其心車服
不維刀鋸不加¶理亂不知黜陟不聞大丈夫不遇於時
者之所為也我則行之伺<md:KR4h0024_SBCK_096-10a>¶候於公卿之門奔走於形勢
之塗足将進而趦趄口将言而囁嚅¶處汚穢而不羞觸
刑辟而誅戮僥倖於萬一老死而後止者其於¶為人賢
<pb:KR4h0024_WYG_096-20a>
不肖何如也昌黎韓愈聞其言而壮之與之酒而為之
歌¶曰盤之中維子之宫盤之土維子之稼盤之泉可濯
可湘盤之阻¶誰爭子所窈而深廓其有容繚而曲如往
而復嗟盤之樂兮樂且¶無央虎豹逺跡矣蛟龍遁藏鬼
神守䕶兮呵禁不祥飲則食兮夀¶而康無不足矣奚所
望膏吾車兮秣吾馬從子於盤兮終吾生以¶倘佯¶
　　送潭州道林疏言禪師太原取經詩序
　　　　　　　　　　　　　　　李　節
<pb:KR4h0024_WYG_096-20b>
業儒之人喜排釋氏其論必曰禹湯文武周公孔子之
代皆無有¶釋釋氏之典衰亂之所奉也宜一掃絶剗革
之使不得滋釋氏源¶於漢流於晉瀰漫於宋魏齊梁陳
隋唐孝和聖真之間論者之言¶粗矣抑能知其然未知
其所以然者也吾請言之昔有一夫膚腯¶而色凝氣烈
而神清未嘗謁醫未嘗禱鬼恬然保順罔有札瘥之<md:KR4h0024_SBCK_096-10b>¶患
故善也即一夫不幸而有寒暑風濕之痾背癃而足躄
耳瞶而¶目瞑於是攻熨之術用焉禳禬之事紛焉是二
<pb:KR4h0024_WYG_096-21a>
夫豈特相反耶盖¶病與不病異勢也嗟乎三代之前世
康矣三代之季世病矣三代¶之前禹湯文武徳義藩之
周公孔子典教持之道風雖衰漸漬猶¶存詐不勝信惡
知避善於是有擊壤之歌由庚之詩人人而樂也¶三代
之季道風大衰力詐以覆信扇澆而散朴善以柔退惡
以强¶用廢井田則豪窶相承矣貪封畧則攻戰乗用矣
務實帑則聚斂¶之臣昇矣務勝下則掊剋之吏貴矣上
所以御其下者欺之下所¶以奉其上者苟之上下相仇
<pb:KR4h0024_WYG_096-21b>
激為怨俗於是有汨羅之客有負石¶之夫人人愁怨也
夫釋氏之教以清淨恬虚為禪定以柔謙退讓¶為忍辱
故怨爭可得而息也以菲薄勤苦為修行以窮達夀夭
為¶因果故賤陋可得而安也故其喻云必煩惱乃見佛
性則其本衰¶代之風激之也夫衰代之風舉無可樂者
也不有釋氏以救之尚¶安所寄心乎論者不責衰代之
俗而尤釋氏之盛則是抱疾之夫<md:KR4h0024_SBCK_096-11a>¶而責其醫禱攻療者
也徒知釋因衰代而生不知衰代須釋氏之¶救也何以
<pb:KR4h0024_WYG_096-22a>
言之耶夫俗既病矣人既愁矣不由釋氏使安其分勇¶
者将奮而思鬬智者将靜而思謀則阡陌之人将紛紛
而羣起矣¶今釋氏一歸之分而不責於人故賢智儁朗
之士皆息心焉其不¶能達此者愚人也惟上所役焉故離
衰亂之俗可得而安頼此也¶若之何而翦去之哉論者
不思釋氏扶世助化之大益而疾其雕¶鎪綵繪之小費
吾故曰能知其然不知其所以然者也㑹昌季年¶武宗
大翦釋氏巾其徒且數萬之民&KR0571;具其居容貌於土木
<pb:KR4h0024_WYG_096-22b>
者沉¶諸水言詞於紙素者烈諸火分命御史乗驛走天
下察敢隠匿者¶罪之由是天下名祠珍宇毁撤如掃天
子建號之初雪釋氏之不¶可廢也詔徐復之而自湖己
南逺人畏法不能酌朝廷之體前時¶焚撤書像殆無遺
者故雖明命復許制立莫能得其書道林寺湘¶川之勝
逰也有釋疏言警辯有謀獨曰太原府國家舊都多釋
祠¶我聞其帥司空范陽公天下仁人我第往求購釋氏
遺文以惠湘<md:KR4h0024_SBCK_096-11b>¶川之人宜其聴我而助成之矣即杖而北
<pb:KR4h0024_WYG_096-23a>
逰既上謁軍門范陽公¶果諾之因四求散逸不成藴帙
者至釋祠不見焚而副剰者又命¶講丐以補繕闕漏者
月未幾凡得釋經五千四十八巻以大中九¶年秋八月
輦自河東而歸於湘焉噫釋氏之助世既言之矣向非¶
我君洞鑒理源其何能復立之耶既立之且亡其書非
有疏言識¶逺而誠堅孰克𢎞之耶吾喜疏言奉君之令
演釋之宗不憚寒暑¶之勤徳及逺人為叙其事且贈以
詩詩曰湘川狺狺兮俗獷且狠¶利殺業偷兮吏莫之馴
<pb:KR4h0024_WYG_096-23b>
繄釋氏兮易暴使仁釋何在兮釋在斯文¶湘水滔滔兮
四望何已猿狖騰拏兮雲樹靡靡月沈浦兮煙瞑山¶檣
席卷兮櫓牀閑偃仰兮嘯詠鼓長波兮何時還湘川超
忽兮落¶日&KR1289;&KR1289;松覆秋亭兮蘭披春畹上人去兮幾千
里何日同逰兮湘¶川水¶
　　送小雞山樵人序　　　　　　陸龜䝉¶
小雞山在震澤西出吳胥門背朝日行四十里得野步
市曰光福<md:KR4h0024_SBCK_096-12a>¶光福西五里得土山山土多石寡無大林木
<pb:KR4h0024_WYG_096-24a>
率生小櫟樸&KR0554;皆薪¶材直吳之爨此為助焉連延廣袤
不一其主為書畫疆互以相授¶自家至麓凡二百弓東
北倍髙而加半焉余所置多少如此余家¶大小之口二
十月費米十斛飯成理魚䔩輩十斛薪然後四時賔¶祭
沐浴澣濯疾病湯藥糜粥在外歳入五千束足矣其掌
而供事¶者顧及小雞之樵甿也乾符六年春弗雨夏支
流将絶八月暴雨¶而巨艑可實而行之矣九月朔方置
薪二百五十於門召而責之¶曰吾一夏來撤敗屋㧞庭
<pb:KR4h0024_WYG_096-24b>
草以炊雨之明日望爾來矣何數亷而¶至晩得非赭吾
山而為汝之利耶老而欺如名惡何及笑曰吾年¶餘八
十矣元和中嘗從吏部逰京師人言國家用兵帑金窖
粟不¶足用當時江南之賦已重矣殆今盈六十年賦數
倍於前不足之¶聲聞於天下得非專地者之欺甚乎吾
有丈夫子五人諸孫亦有¶丁壮者自盜興已來百役皆
在亡無所容又嵗旱更害吾稼未即¶死不忍見兒孫寒
餒之色雖盡售雞山之木不足以濡吾家矧一<md:KR4h0024_SBCK_096-12b>¶二買名
<pb:KR4h0024_WYG_096-25a>
為偷乎今子一煬竈不給而責吾之深吾将欲移其責
于¶天下之守則吾死不恨矣余嘆之曰汝之言信也然
不當發於予¶汝姑歸與之酒繼之以歌云¶
長其舩兮利其斧輸其薪兮勿予侮田予登兮穀予庾
突晨煙兮¶蓬縷縷窻有明兮編有古飽而安兮惟編是
伍時不用兮吾無撫¶汝¶
　　雲母泉詩序(詩附/)　　　　　　　李　華¶
洞庭湖西𤣥石山俗謂之墨山山南有佛寺寺倚松嶺松
<pb:KR4h0024_WYG_096-25b>
嶺下有¶雲母泉泉出石引流分渠周遍庭宇發源如乳
湩末派如淳漿烹¶茶析蒸灌園潄齒皆用之大浸不盈
大旱不耗自墨山西北至石¶門東南至東陵廣輪二十
里盡生雲母牆階道路烱烱如列星井¶泉溪澗色皆純
白鄉人多夀考無癖痼疥搔之疾華深樂之潁川¶陳公
天寳中與華同為諫官公性與道合忽於權利方掛冠
投簮¶顧華以名山之契乾元初公貶清江丞移武陵丞
華貶杭州司功<md:KR4h0024_SBCK_096-13a>¶恩復左補闕上元中俱奉詔徵公自清
<pb:KR4h0024_WYG_096-26a>
江至武陵道路多虞制書¶不至華泝江而西次於岳陽
江山延望日夕相顧屬思與髙賢共¶飲雲母之泉躬耕
墨山之下敢違朝命以狥私欲秋風露寒洞庭¶㣲波一
聞猿聲不覺涕下況支離多病年齒始衰願餌藥扶夀
以¶究無生之學事乖志負火爇予心寄懷此篇亦以書
公之志也¶
晨登𤣥石嶺嶺上寒松聲朗日風雨霽髙秋天地清山
門開古寺¶石竇含純精洞澈淨金界夤縁流玉英澤藥
<pb:KR4h0024_WYG_096-26b>
滋畦茂氣染茶甌馨¶飲液盡眉夀飡和皆體平瓊漿駐
容髪甘露瑩心靈岱谷謝巧妙¶匡山徒有名願言構蓬
蓽荷鍾引泠泠訪道出人世招賢依福庭¶此心不能已
寤寐見吾兄曽結潁陽契窮年無所成東西同放逐¶虵
豕尚縱横江漢阻携手天涯萬里情恩光起憔悴西上
謁承明¶秋色變江樹相思紛以盈猿啼巴丘戍月上武
陵城共恨川路永¶無由㑹友生雲泉不可忘何日遂躬
耕
<pb:KR4h0024_WYG_096-27a>
　　贈嵩山焦鍊師詩序(詩附/)　　　李　白<md:KR4h0024_SBCK_096-13b>¶嵩丘有神人焦鍊師者不知何許婦人也又云生於齊
梁時其年¶貌可稱五六十常胎息絶榖居無室廬逰行
若飛倐忽萬里世或¶傳其入東海登蓬萊竟亦不能測
其往也余訪道少室盡登三十¶六峯聞風有寄灑翰遥
贈云¶
二室倚碧天三花明緑煙中有蓬來客宛疑麻姑仙道
在諠莫染¶跡髙想已遷時飡金娥蘂屢讀青苔篇八極
<pb:KR4h0024_WYG_096-27b>
恣逰憩九垓長周旋¶下瓢酌潁水舞鶴來伊川遂歸空
山上獨拂秋霞眠蘿月掛朝鏡¶松風鳴夜絃潜光隠嵩
丘鍊魄棲霞幄霓裳何葳蕤羽駕轉綿邈¶願同西王母
下顧東方朔紫書儻可傳銘骨誓相學¶
　
　
　
　唐文粹卷九十六¶
<md:KR4h0024_SBCK_097-1a>¶
<pb:KR4h0024_WYG_097-1a>
欽定四庫全書
　唐文粹卷九十七¶
　　　　　　　　　　　　　宋　姚鉉　編¶
　　序庚(總十十八首/)¶
　
