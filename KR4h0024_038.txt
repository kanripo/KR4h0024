# -*- mode: mandoku-view -*-
#+TITLE: 唐文粹
#+DATE: 2015-09-23 10:31:58
#+PROPERTY: JUAN 38


論曰君子疾没世而名不稱恥當年而節莫覩故發義
以立志従¶道以成功激清一時流譽千古然立志者必
義也成功者必道也¶資於義而志可明徴於道而功可
見志以立節功以成名名之成¶昭其道也節之立昭其
義也能潔其身後代有凖非夷齊歟能利¶其國當時繄
<pb:KR4h0024_WYG_038-2b>
賴非四皓歟揆而度之優而柔之循其事而理於是¶乎
在考其功而論於是乎著葢周徳既廣則夷齊讓國而歸
焉漢¶業既興則四皓受命而出焉天之棄商矣諫武王
正臣禮也人之¶戴漢矣護太子忠主道也忠之所存者
大則正之所行者髙髙而¶能行者節所謂立也大而能
行者名所謂成也若夫志士仁人將¶合而已進足以成
退足以立用足以兼濟否足以獨善不辱其身¶則安食
其粟不降其志則言采其薇墨台氏之子不屈也嬴之
<pb:KR4h0024_WYG_038-3a>
徳¶衰則巗穴全生劉之徳盛則衣冠就列夏黄公之徒
知時也舉其¶成事各同乎其成矣究其立事各異乎其
立矣深惟終始敢無優¶劣統而論之其美也一别而叙
之其跡也二棄身以遂志夷齊之<md:KR4h0024_SBCK_038-1b>¶烈矣愛國以屈身商
皓之行矣曰若稽古以質乎今四皓見賢於¶子房夷齊
稱仁於宣父與其稱仁於宣父不猶愈於見賢於子房
哉¶
　　三不欺先後論　　　　　　　吕　温
<pb:KR4h0024_WYG_038-3b>
昔宓子賤為單父也人不忍欺之國僑為鄭也人不能
欺之西門¶豹為鄴也人不敢欺之此皆為政不同同歸
于理作幹事之稱首¶貽牧人之經範汪洋古今輝焯圖
史窮理而語固有優劣擇善而¶行豈無先後請試論之
子賤仕衰亂之魯而邑偪强齊仗義為城¶池倚仁為干
櫓當鯨吞之大敵鳩狼顧之遺黎渙離刑撿妙用心¶術
惠訓不倦乃無得而稱視民如傷而不有其愛感而動
之隂陽¶運於無言誠而明之日月懸於方寸是則不求
<pb:KR4h0024_WYG_038-4a>
不欺於人而人不¶忍欺矣子産攝晉楚之間而靖恭爾
位役智利物飭躬勵俗守之¶以信行之以禮告之以慈
惠臨之以明察如鏡洞照如衡誠懸是¶則求人不欺而
人亦不能欺矣西門豹當戰國之際而克修茂績¶身為
紀律言有典章剛包其柔威克厥愛權之以法制董之
以刑<md:KR4h0024_SBCK_038-2a>¶罰火烈人望霜清物心是則責人不欺而人固不
敢欺矣夫不忍¶欺者至誠潛感是曰上徳堯舜之吏也
不能欺者明智旁達是曰¶有政三王之吏也不敢欺者
<pb:KR4h0024_WYG_038-4b>
嚴威允濟是曰能刑五伯之吏也誠¶不足至於智智不
足至於威大小之間朗然可見然而事在折衷¶理資漸
致徳宜全舉道貴兼通必也修誠而棄智誠未至而政
理¶或虧任智而廢威智未周而暴亂將起不若兼而行
之迭收其效¶一之日二之日刑明威立使人畏而不敢
欺三之日四之日智達¶政成使人敬而不能欺五之日
六之日志孚誠格使人感而不忍¶欺以寛濟猛同二氣
之和平自邇陟遐比三才之具美苟非全徳¶大器其孰
<pb:KR4h0024_WYG_038-5a>
能至於此乎若不暇㑹其源流統其宗極而姑定優劣¶
直論先後則堯舜之吏與王霸不同年而語矣¶
　　三名臣論　　　　　　　　李　翰¶
或問於翰曰昔諸葛亮擁膝南陽為梁甫吟自比管仲
樂毅州平¶元直以為信然雖涯量罕窺而遺迹可見夫
此三名臣者亦有優<md:KR4h0024_SBCK_038-2b>¶劣乎願聞其説翰辭不敢對至於
再三固請不得已應之曰豈易¶言乎豈易言乎夫小者
不足以論大近者不足以量逺奈何况議¶大賢然執律
<pb:KR4h0024_WYG_038-5b>
管者可以候四氣之微測日晷者可以知千里之度¶察
微觀著由虚考實儻容寄言象於斯矣如僕所揣則管
不迨樂¶孔明其伯仲之間耳曰何謂其然也昔管仲相
桓公九合諸侯一¶匡天下興齊定霸尊周勤王功其懋
哉仁亦至矣孔明收荊州散¶敗之餘建策通吳合従破
魏奉先主西入劍門下車而三分天下¶翊翼後嗣續修
舊勲刑政孚於偏方威徳振於中夏雖短祚中否¶而王
業殆成樂生一為燕將纔勝齊師挫衂於二城之間狼
<pb:KR4h0024_WYG_038-6a>
狽於¶兩國之際軍不振旅身卒犇亡子獨推而崇之冠
於二賢之首誠¶所未諭其有説耶翰應之曰子之所聞
者末歟語功則信然語才¶則不爾夫才生於代功與運
成固有才優而功微運合而才劣先¶當格以道徳覈于
終始審其邪正觀其去就然後事可明也夷吾¶當既亂
之時輔有過之主功濟諸夏澤被生人信為美矣然徼
功<md:KR4h0024_SBCK_038-3a>¶事讐務入之情速矣肆奢越禮盈量之意見焉故仲
尼雖稱其仁¶終小其器止於霸者之佐殆非王臣之良
<pb:KR4h0024_WYG_038-6b>
孔明従容三顧後起籌¶畫必當締構必成事屯而業亨
主闇而國治兵弱而强鄰畏服功¶大而本朝不疑斯亦
難矣然窺其軍令跡其用法必使中原可復¶然後厚賞
寛刑𤣥徳常稱馬謖言過其實不可大用之卒致喪敗¶
斯所謂濟於事而末全於道得諸已而未審於人樂一
戰舉齊二¶城未下待之以徳收之以禮捨權變於攻取
之際行王道於軍旅¶之間事雖不成業亦大矣向使昭
王不死惠王不疑則其功未可¶量也夏侯太初論之詳
<pb:KR4h0024_WYG_038-7a>
矣及其逃燕之責亡而奔趙趙王問以圖¶燕之策樂生
流涕而對曰臣昔日之事燕昭王猶今日之事大王¶也
千秋萬嵗之後尚不敢侵其僕隸而况謀子孫乎因棄
禄宵遁善夫長者之言可謂懷禄不屑其榮周身不違
於道比諸二¶子不亦優哉主恩非臣下之所圖天命豈
生人之所制安可以功¶業之成敗斷才能之短長耶且
夫運有通塞命有脩短葢天意也¶豈人事乎昔韓信將
伐魏問得不以周叔為將乎聞不用乃大喜<md:KR4h0024_SBCK_038-3b>¶向使魏人
<pb:KR4h0024_WYG_038-7b>
用之則漢師不敢濟河矣然則周叔之才亦韓信流亞¶
也終湮滅而無聞焉古之大才而功不著者亦何可勝
道哉翰長¶兄御史君體純至之徳負經逺之才常感憤
於周韓之間嘯詠於¶管樂之際守之以忠信文之以禮
樂藴弼諧之大略以康濟為己¶任進逢國難謀猷不行
退有家艱哀毁過禮官纔元士命止中年¶位不登於廟
堂名不書於史册斯才也斯運也誰見三分九合之¶優
劣辭燕對趙之去就哉由此觀之斷可知矣問者歎息
<pb:KR4h0024_WYG_038-8a>
而退¶
　　三賢論(元魯山蕭頴士劉迅/)　　李　華¶
或曰吾讀古人之書而求古之人未獲嗟夫遐叔謂曰
無世無賢¶人其或世敎不至淪於風波雖賢不能自辯
况察者未之究乎鄭¶衞方奏正聲間發極和無味至文
無彩聴者不達反以為怪譎之¶音太師樂工亦失容而
止曼都之姿雜於憔悴被緼絮䝉蕭艾美¶醜夷倫自以
為陋此二者既病不自明又求者亦昬將剖其善惡¶在
<pb:KR4h0024_WYG_038-8b>
遷政化端風俗則賢不肖異貫而後賢者目明而察者
不惑也<md:KR4h0024_SBCK_038-4a>¶余兄事元魯山而犮劉蕭二功曹此三賢者可
謂之達矣或曰願¶聞三子之略遐叔曰元之志行當以
道紀天下劉之志行當以六¶經諧人心蕭之志行當以
中古易今世元齊愚智劉慼一物不得¶其正蕭呼吸析
節而獲重禄不易一刻之安元之道劉之深蕭之¶志及
於夫子之門則達者其流也然各有病元病酒劉病賞
物蕭¶病貶惡太亟奬善太重元奉親孝居喪哀撫孤仁
<pb:KR4h0024_WYG_038-9a>
徇朋友之急莅¶職明於賞罰終身貧而樂天知命焉以
謂王者作樂崇徳殷薦上¶帝以配祖考天人之極致也
而詞章不稱是無樂也於是作破陣樂詞協商¶¶周之頌
推是而論則見元之道矣劉名儒史官之家兄弟¶以學
著稱乃述詩書禮樂春秋為五説條貫源流備古今之
變推¶是而論則見劉之深矣蕭以史書為繁尤罪子長
不編年陳事而¶為列傳後代因之非典訓也將正其失
自春秋三家之後非訓齊¶生人不録次序纉修以迄于
<pb:KR4h0024_WYG_038-9b>
今志未就而殁推是而論則見蕭之志¶矣元據師保之
席贍其形容不俟其言而見其仁劉被卿佐之服居<md:KR4h0024_SBCK_038-4b>¶賔
友之地言理亂根源人倫隠明參乎元精而後見其妙
蕭若百¶鍊之鋼不可屈折當廢興去就之際一生一死
之間而後見其大¶節視聴過速欲人人如我志與時多
背恒見詬於人取其中節之¶舉是可以為人師矣學廣
而不偏精其貫穿甚於精者又文方復雅¶商之至當以律
度百代為任而古之能者往往不至焉超絶孤厲不可
<pb:KR4h0024_WYG_038-10a>
謂不知言也茂挺父為莒丞得罪清河張惟一時佐
廉使按成¶之茂挺初登科自洛至莒道邀使車發詞哀
乞惟一涕下即日捨¶之且曰蕭賛府生一賢方資天下
風教吾由是得罪亦無憾夫如¶是得不謂之孝乎或曰
三子者各有所與遊乎遐叔曰若太尉房¶公可謂名人
矣每見魯山則終日歎息謂余曰見紫芝眉宇使人¶名
利之心盡矣若司業蘇公可謂賢人矣每謂當時名士
曰使僕¶不幸生於衰俗所不耻者識元紫芝廣平程休
<pb:KR4h0024_WYG_038-10b>
士美端重寡言河¶間邢宇紹宗深明持操宇弟寅次宗
和而不流南陽張茂之季豐守¶道而㫁趙郡李崿伯髙
含大雅之業崿族子丹叔南誠莊而文丹<md:KR4h0024_SBCK_038-5a>¶族子惟嶽謀
道沈&KR0201;亷静梁國喬潭徳源昻昻有古風𢎞農楊拯¶士
扶敏而安道清河房垂翼明志而好古河東柳識方明
遐曠而¶才是皆慕於元者也劉在京下嘗寢疾房公時
臨扶風聞之通夕¶不寐顧謂賓従曰挺卿若不起無復
有神道尚書劉公每有勝¶理必詣與談終日忘返退而
<pb:KR4h0024_WYG_038-11a>
歎曰聞劉公清言見皇王之理矣殷¶直清有識尚恨言
理少對未與劉面常想見其人河東裴騰士舉¶朗邁真
直弟霸士㑹峻清不雜隴西李廣敬叔堅明而粹范陽
盧¶虚舟㓜真質方而清頴川陳讜言士然淡而不厭吳
興沈興宗季¶長専静不渝潁川陳兼不器行古人道渤
海髙適達夫落落有竒¶節是皆重劉者也工部侍郎韋
述修國史推蕭同事禮部侍郎陽¶浚掌貢舉問蕭求人
海内以為徳選汝南邵軫緯卿詞學標幹天¶水趙驊雲
<pb:KR4h0024_WYG_038-11b>
卿才美行純陳郡殷寅直清達於名理河南源衍季融¶
粹微而周㑹稽孔至惟微述而好古河南陸據徳隣恢
恢善於事¶理柳芳仲敷該練故事長樂賈至㓜㡬名重
當時京兆韋收仲成逺<md:KR4h0024_SBCK_038-5b>¶慮而深南陽張有略維之履道
體仁有略族弟邈季遐温其如玉¶中山劉頴士端疏明
簡暢潁川韓極佐元行備而文樂安孫益盈¶孺温良忠
厚京兆韋建士經中明外純頴川陳晉正卿深於詩書¶
天水尹徴之誠明貫百家之言是皆厚於蕭者也尚書
<pb:KR4h0024_WYG_038-12a>
顔公重名¶節敦故舊與茂挺少相知顔與陸據柳芳最
善茂挺與趙驊邵軫¶洎華最善天下謂之顔蕭之交殷
寅源衍睦於二交之間不幸元¶罷魯山終於陸渾劉避
地逝於安康蕭歸葬先人殁于汝南今復¶求斯人有之
無之是必有之而察之未克也三賢不登尊位不享¶下
壽居易委順賢人之達也不䝉其教生人之病也余知
三賢也深¶故言之不怍云¶
　　漢斬丁公論　　　　　　　皮日休
<pb:KR4h0024_WYG_038-12b>
忠之為稱也葢欲委身以事主不以猜悞貳其心不以
辯説貳其¶心不以疑懼貳其心者也上有過諍於公不
揚名於私豈猜悞之¶足入乎上有忌愈乎進不愈乎退
豈辯説之足入乎上有間(去/)懼<md:KR4h0024_SBCK_038-6a>¶乎心不懼乎事豈疑懼
之足入乎夫苟禄恡生而仕者上有過言¶未息而懼乎
誅諫末再而去乎位自以得古人三諫不従之義然¶幸
其生貪其禄是猜悞而貳其心者也上有忌必姦于心
機媚于聲¶氣不思已之不聰而謂上之受謗不思道有
<pb:KR4h0024_WYG_038-13a>
未可而謂辯之足従¶¶辯之足去是辯説而貳其心者也
上有間(去/)必佞彼愛取乎厚也¶必諂彼倖求其捨也有
愛不可佞倖不可諂即苟而已矣是疑懼而貳¶其心者
也嗚呼劉項之作也淮隂不以猜悞而去項乎曲逆不
以辯説而去項乎淮南¶不以疑懼而去項乎去彼而就
此果謂¶忠乎果謂不忠乎是利則存不利則亡者也則
丁公臨敵捨敵無¶殺誠惻隠之者也豈有猜悞辯説疑
懼者也有利則存不利則亡者¶邪與其不忠則彼三侯
<pb:KR4h0024_WYG_038-13b>
者(謂淮隂侯淮南/王曲逆侯是也)未可免鼎鑊之誅刀鋸¶之刑也是髙
祖斬之果不為當噫漢之初立未為無人丁公就刑¶未
聞有一言而戾者將固之命也悲夫¶
　　袁盎以周勃為功臣論　　　　李徳裕<md:KR4h0024_SBCK_038-6b>¶袁盎對文帝曰絳侯所謂功臣非社稷臣夫社稷臣主
在與在主¶亡與亡盎見勃自徳其功有以激也非至理
篤論此言足以惑文¶帝之聰明傷仁厚之政俾其君有薄
宗臣之意竟使周勃大功皆棄¶非罪見疑可為長歎息
<pb:KR4h0024_WYG_038-14a>
也當吕氏之世惠帝已殂少帝非劉氏陳¶平用辟强之
計權王産禄絳侯若不與之同心而制其兵柄必由¶此
而階亂矣則劉氏安危未可知也然磨而不磷涅而不
緇未嘗¶不心存社稷志在劉氏外雖遜順内守忠貞得
不謂之社稷臣矣¶其後絳侯繫請室盎雖明其無罪所
謂陷之死地而後生之徒有¶救焚之力且非曲突之義
楊子稱盎忠不足而談有餘斯言當矣¶善哉賈生之説
喻堂陛之峻髙者難攀卑者易凌文帝感悟養臣¶下有
<pb:KR4h0024_WYG_038-14b>
節有以見賢人用心致君精誠若袁公者難與並為仁
矣盎¶惟有正慎夫人席塞梁王求嗣此二事守正不撓
忠於所奉害錯¶之罪虐貫於神明安陵之禍知天道之
不昩矣¶
　　張辟疆論<md:KR4h0024_SBCK_038-7a>¶楊子美辟疆之覺陳平非也若以童子膚敏善揣吕氏
之情竒之¶可也若以為反道合權以安社稷不其悖哉
授兵産禄㡬危劉氏皆¶因辟疆啟之向使留侯尚在必
<pb:KR4h0024_WYG_038-15a>
執戈逐之將為戮矣觀髙祖遺言¶吕氏制其大事可謂
謀無遺策矣以王陵有廷諍之節置以為相¶謂周勃堪
寄託之任令本兵柄况外有齊楚淮南磐石之固内有¶
朱虚東牟肺腑之親是時産禄皆匹夫耳吕后雖心不
在哀將相¶何至危懼必當憂傷不食自促其壽豈能為
將相之害哉漢髙曰¶非劉氏而王者天下共擊之此慮
屬在吕宗矣何可背之厥後稱¶制八年産禄之封殖固
矣若平勃二人溘先朝露則劉氏之業必¶歸吕宗及吕
<pb:KR4h0024_WYG_038-15b>
后之殁劫酈商以紿吕禄計亦窘矣周勃雖入北軍¶尚
不敢公言誅吕豈不艱哉賴産禄皆徒隸之人非英傑
之士儻¶才出於世豈受其紿說哉嗟乎與其圖之於難
豈若制之於易由¶是而言平勃用辟疆之計斯為謬矣
留侯破産以報韓結客以徂¶秦招四皓以安太子所為
必仗義居正由此知不尚權譎明矣<md:KR4h0024_SBCK_038-7b>¶　　&KR1007;錯論　　　　　　　　　　李　觀¶
觀讀漢史見景帝殺御史大夫晁錯以姑息吳王濞痛
<pb:KR4h0024_WYG_038-16a>
其非罪也¶故直筆以議按錯潁川人起於諸生事文帝
為太常掌故以英詞¶射策累擢為中大夫及景帝即位
極言獻替未嘗不忠於心乃命¶副丞相錯所以推心不
顧思永漢室而患諸侯侈大上書請削其¶土是用翦其
翼而固其本也度錯之志豈有負漢哉原吳濞之反¶誠
有由然間人骨肉而塞小忿自非上達能不生怨怨端
既立臣¶節安附欲無為逆終不可得已葢以南方富殖
而諸夏初又狂夫¶為計料勝一舉遂搖長舌交構七國
<pb:KR4h0024_WYG_038-16b>
借誅錯之名景帝無非常之¶見而聴亂臣一説乃斬錯
不問兾在紓難而七國之兵曽不少減¶是以察其來不
為錯明矣且袁盎與錯宿不相善况景帝豈不知¶二臣
之不叶而聴偏議是為臣報隙也若宗社何及鄧公吳
還乃¶歔欷長悲益為天子之羞爾始髙帝封濞於吳以
誡東南之必亂¶于時豈有錯削地之議盖天之厯數有
理亂也脱使無梁國以絶<md:KR4h0024_SBCK_038-8a>¶其道無條侯以耀其武則秦
之鹿復駭盎之肉可食初錯介然孤¶立指畫髙議大臣
<pb:KR4h0024_WYG_038-17a>
疾小臣怖人人束約各欲倳刃其父知其必戮¶也而深
病之錯曰所以尊君上安宗廟父曰劉氏安&KR1007;氏危矣
吾¶不忍見禍及先禍死矣噫史臣責錯之父不逮趙括
母何其鄙也¶夫趙括持必敗之勢而母言于趙王不可
使將及括失律母以先¶見獲宥&KR1007;錯用至忠之略與必
敗之勢異也其父雖懼禍至奈其¶子所籌國之大事也
且使括母言之足稱明婦人也使錯父言之¶是沮其子
為忠也孰可擬議或人有復言錯忠則有矣而智不足
<pb:KR4h0024_WYG_038-17b>
愚則不爾夫忠所以補君智所以濟身苟圖濟身則忠
有不遂忠¶有不遂是臣不臣亦何生為賊由袁盎昩在
景帝非智之短時不¶與也古云直木先伐愚智何道哉¶
　　李陵論　　　　　　　　　　白居易¶
論曰忠孝智勇四者為臣為子之大寶也故古之君子
奉以周旋¶苟一失之是非人臣人子矣漢將李陵策名
上將出討匈奴竊謂<md:KR4h0024_SBCK_038-8b>¶不死於王事非忠生降於戎虜非
勇棄前功非智召後禍非孝四¶者無一可而遂亡其宗
<pb:KR4h0024_WYG_038-18a>
哀哉予覽史記漢書皆無明譏竊甚惑之¶司馬遷雖以
陵獲罪而無譏可乎班孟堅亦従而無明譏又可乎¶按
禮云謀人之軍師敗則死之故敗而死者是其所也春
秋所以¶美狼瞫(尺甚反/深視貌)者為能獲其死所而陵獲所不
死得無譏焉觀其¶始以步卒深入虜廷而能以寡擊衆
以勞破逸再接再捷功孰大¶焉及乎兵盡力殚摧鋒敗
績不能死戰卒就生降噫墜君命挫國¶威不可以言忠
屈身於夷狄束手為俘虜不可以言勇喪戰勲于¶前隤
<pb:KR4h0024_WYG_038-18b>
家聲于後不可以言智罪逭于躬禍移於母不可以言
孝而¶引范蠡曹沫為比又何謬與且㑹稽之恥蠡非其
罪魯國之羞沫¶必能報所以二子不死也而陵苟免微
軀受制於强虜雖有區區¶之意亦奚為哉夫吳齊者越
魯之敵國匈奴者漢之外臣俾大漢¶之將為單于之擒
是長冦讐辱國家甚矣况二子雖不死無陵生¶降之名
二子苟生降無陵及親之禍酌其本末事不相侔而陵
竊<md:KR4h0024_SBCK_038-9a>¶慕之是大失臣子之義也觀陵答子卿之書意者但
<pb:KR4h0024_WYG_038-19a>
患漢之不知¶已而不自内省其始終焉何者與其欲刺
心自明刎頸見志曷若¶效節致命以取信於君與其痛
母悼妻尤君怨國曷若忘身守死¶而紓禍於親焉或曰
武帝不能明察下聴流言遽加厚誅豈非負¶徳答曰設
使陵不苟其生能繼以死則必賞延於世刑不加親戰¶
功足以冠當時壯節足以垂後代忠孝智勇四者立而
死且不朽¶矣何流言之能及哉嗚呼予聞之古人云人
各有死死或重於泰¶山生或輕于鴻毛若死重於義則
<pb:KR4h0024_WYG_038-19b>
視之如泰山也若義重于死則¶視之如鴻毛也故非其
義君子不輕其生得其所君子不愛其死¶惜哉陵之不
死也失君子之道焉故隴西士大夫以李氏為愧不¶其
然乎不其然乎¶
　　張禹論　　　　　　　　　　李徳裕¶
夫社稷之計安危之機人君不能獨斷者必咨於所敬
之臣然臣¶有忠邪時有險易交有淺深義有厚薄范睢
山東之匹夫也入虎<md:KR4h0024_SBCK_038-9b>¶狼之秦履不測之險可謂交疏義
<pb:KR4h0024_WYG_038-20a>
薄矣而能尊昭王去穰侯開秦¶霸業之基以安國復嗣
可謂忠於王矣夫能獨斷者英主也古人¶言謀之欲多
而斷之在獨葢為此矣天有震雷之怒龍有逆鱗之¶恨
所以人君在於能㫁耳然親戚之際恩義之重不㫁之
於已可¶也張敞所謂明詔以恩不聴羣臣以義固爭而
後許而令明詔自¶親其文非策之得也漢文帝誅薄昭
斷則明矣於義則未安也周¶宣餞申伯有孔碩之詩秦
康送文公興如存之感况薄太后尚存¶唯一弟薄昭而
<pb:KR4h0024_WYG_038-20b>
斷之不疑非所以慰母氏之心也漢成帝車駕至¶張禹
第辟左右親問禹以天變禹以年老子弱與曲陽有隙
乃言¶新學小生亂道誤人宜無信用帝推信愛禹由此
不疑王氏致漢¶室之亡成王莽之簒皆因禹而發可謂
漢之賊也國之妖也雖蛇¶鬬於鄭鷁退於宋妖不甚於
禹矣朱雲欲以尚方斬馬劍斷佞臣頭¶斯為當矣後代
有類於此者其臣可以范雎為師表張禹為鑒戒<md:KR4h0024_SBCK_038-10a>¶　唐文粹卷三十八<md:KR4h0024_SBCK_038-10b>¶<md:KR4h0024_SBCK_039-1a>¶
<pb:KR4h0024_WYG_039-1a>
欽定四庫全書
　唐文粹卷三十九¶
　　　　　　　　　　　　宋　姚鉉　編¶
　　議甲(摠一十九首/)¶
　
